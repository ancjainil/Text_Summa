ગુજરાત અને ભારતમાં સ્થાન
પ્રાચી ભારત દેશના પશ્ચિમ ભાગમાં આવેલા ગુજરાત રાજ્યના સૌરાષ્ટ્ર વિસ્તારમાં આવેલા  ગીર સોમનાથ જિલ્લામાં આવેલા કુલ ૬ તાલુકાઓ પૈકીના એક એવા સુત્રાપાડા તાલુકામાં આવેલું એક ગામ છે. પ્રાચી ગામના લોકોનો મુખ્ય વ્યવસાય ગોરપદુ, ખેતી, ખેતમજૂરી, તેમ જ પશુપાલન છે. આ ગામમાં મુખ્યત્વે ઘઉં, જીરુ, મગફળી, તલ, બાજરી, ચણા, કપાસ, દિવેલા, રજકો તેમ જ અન્ય શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
આ ગામમાં બહુ જાણીતુ માધવરાયજીનું મંદિર આવેલુ છે. ત્યાં પ્રાચીન પીપળો આવેલો છે. આ પીપળાને મોક્ષ પીપળો પણ કહેવાય છે. અહીં હિંદુ ધર્મમાં આસ્થા ધરાવતા લોકો વિવિધ ધાર્મિક અનુષ્ઠાનો અને પિતૃકાર્ય અર્થે આવે છે.
