ગુજરાત અને ભારતમાં સ્થાન
ભલગામડા ભારત દેશના પશ્ચિમ ભાગમાં આવેલા ગુજરાત રાજ્યના સૌરાષ્ટ્ર વિસ્તારમાં આવેલા સુરેન્દ્રનગર જિલ્લામાં આવેલા કુલ ૧૦ તાલુકાઓ પૈકીના એક એવા લીંબડી તાલુકામાં આવેલું એક ગામ છે. ભલગામડા ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ઘઉં, જીરુ, વરિયાળી, બાજરી, કપાસ, દિવેલા, રજકો તેમ જ અન્ય શાકભાજીના પાકની ખેતી કરવામાં આવે છે.આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
આ ગામ ગુજરાતના વન અને પર્યાવરણ મંત્રી કિરીટસિંહજી રાણાનું ગામ છે. ગામમાં રાજરાજેશ્વરી શક્તિમાતાનું જોવાલાયક મંદિર આવેલુ છે. આ ઉપરાંત રામજી મંદિર, શિવ મંદિર, હનુમાન મંદિર અને ગામની શરૂઆતમાં આવતું રામદેવપીરનુ મંદિર મુખ્ય છે જ્યાં દર વર્ષે ભાદરવા સુદ નોમના દિવસે મેળો ભરાય છે. આ ઉપરાંત જલાલપરા કુટુંબના ખોડિયાર માતાનો મઢ આવેલો છે. 
