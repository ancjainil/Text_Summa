લા માન્ચાના બુદ્ધિશાળી ઉમરાવ સર ડોન કિહોટે પ્રચલિત ટુકાં નામે ડોન કિહોટે, મિગેલ દિ'સર્વાન્ટીસ દ્વારા સ્પેનિશ ભાષામાં લખાયેલ એક નવલકથા છે, આ નવલકથાને આધુનિક વિશ્વની સૌપ્રથમ નવલકથા માનવામાં આવે છે. આ નવલકથાને બે ભાગોમાં દસ વર્ષના અંતરાલે પ્રકાશિત કરવામાં આવી હતી. આ પુસ્તકનું અન્ય ઘણી બધી ભાષાઓમાં ભાષાંતર કરવામાં આવ્યું છે.
આ કથા ઓલોન્સો કિહાનો નામના એક સમૃદ્ધ અને મધ્યમ વયના વ્યક્તિ વિશે છે. કિહાનો, પરાક્રમી પુરુષો વિશે ઘણી બધી વાર્તાઓ વાંચ્યા બાદ પાગલ થઇ જાય છે અને પોતાને ડોન કિહોટે નામનો પરાક્રમી માનવા લાગે છે, પોતાના સાથીદાર સાંકો સાથે દેશભરમાં સફર કરે છે, જેમાં સાહસો છે. કિહાનો માને છે કે તેના સાહસ-પરાક્રમો વાસ્તવિક છે, પરંતુ સમાજમાં તે હાંસીપાત્ર બને છે. 
પુસ્તકના અંતે, ઓલોન્સો કિહાનો ઘરે પાછા ફરે છે, ખુબ જ દુ:ખી થાય છે. હવે તેઓ સમજદાર બની જાય છે, પછી મૃત્યુ પામે છે.
આ નવલકથાનો ગુજરાતીમાં અનુવાદ ચંદ્રવદન મહેતા દ્વારા કરવામાં આવ્યો હતો, જે સાહિત્ય અકાદમી, દિલ્હી દ્વારા પ્રકાશિત થયેલ છે.
