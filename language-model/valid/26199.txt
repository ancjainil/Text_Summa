કાત્રજ ઘાટ ભારત દેશના મહારાષ્ટ્ર રાજ્યમાં પુના થી સાતારા જતા માર્ગ પર આવેલ એક પર્વતીય માર્ગ છે. કાત્રજ ઘાટ ૪૦૦ વર્ષ કરતાં વધુ જૂનો ઇતિહાસ ધરાવે છે; શિવાજી મહારાજના શાસન દરમ્યાન આ ઘાટનો ઉપયોગ કરવામાં આવ્યો હતો. વર્ષ ૨૦૦૬માં આ ઘાટના વિકલ્પરૂપે નીચે એક બોગદું બનાવી ૬-માર્ગીય બનાવી ખુલ્લી મૂકવામાં આવી હતી.
કાત્રજ ઘાટ દક્ષિણ દિશામાં નીચે આવેલ કાત્રજ ગામ ખાતેથી શરૂ થાય છે. ઘાટના દક્ષિણ છેડાને અંતે જૂના રાષ્ટ્રીય ધોરી માર્ગ નં. ૪ અને નવા રાષ્ટ્રીય ધોરી માર્ગ નં. ૪૮ પરની નવી ગોઠવણી દ્વારા નવા કાત્રજ ટનલ માર્ગ સાથે ભળી જાય છે.
