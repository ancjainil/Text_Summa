બિરસા મુંડા આદિવાસી વિશ્વવિદ્યાલય ભારત દેશના ગુજરાત રાજ્યના નર્મદા જિલ્લાના મુખ્ય મથક રાજપીપળા ખાતે શરૂ કરવામાં આવેલ એક યુનિવર્સિટી છે. તેની સ્થાપના ચોથી ઓક્ટોબર, ૨૦૧૪ના દિવસે ગુજરાત રાજ્ય આદિજાતિ કલ્યાણ મંત્રી શબ્દશરણ તડવી દ્વારા ઔપચારિક ઉદ્‌ઘાટન વિધિ સહિત કરવામાં આવી હતી.
બિરસા મુન્ડા આદિજાતિ વિશ્વવિદ્યાલય આદિવાસી પ્રભુત્વ ધરાવતા વિસ્તારમાં આવેલ નર્મદા જિલ્લામાં વડોદરાથી લગભગ ૭૫ કિ. મી. અંતરે રાજપીપળા ખાતે આવેલ છે.
આ વિશ્વવિદ્યાલય ખાતે સ્નાતક, અનુસ્નાતક, ડિપ્લોમા અને સર્ટિફિકેટ અભ્યાસક્રમો ચાલુ કરવામાં આવશે, જેમાં આર્ટસ, કોમર્સ, સાયન્સ, પરંપરાગત કલા, કૌશલ્ય, વનસ્પતિ ઔષધ જ્ઞાન, સંસ્કૃત તેમ જ અન્ય વિષયો આવરી લેવાશે.
