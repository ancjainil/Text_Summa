અ સોંગ ઓફ આઇસ એન્ડ ફાયર એ અમેરિકન નવલકથાકાર અને પટકથાકાર જ્યોર્જ આર. આર. માર્ટિન દ્વારા રચયિત કાલ્પનિક નવલકથાઓની શ્રેણી છે. સૌપ્રથમ નવલકથા, ગેમ ઓફ થ્રોન્સ, 1996 માં પ્રકાશિત થઈ હતી. અત્યાર સુધી આયોજિત સાત ખંડમાંથી પાંચ ખંડ પ્રકાશિત થયા છે. માર્ટિન અત્યારે છઠ્ઠો ખંડ, ધ વિન્ડ્સ ઓફ વિન્ટર લખી રહ્યા છે.
ઓગસ્ટ 2016 સુધીમાં, આ પુસ્તકોની વિશ્વભરમાં 70 મિલિયનથી વધુ નકલો વેચાઈ છે અને, 2017 સુધીમાં, 47 ભાષાઓમાં અનુવાદ થયા છે. ચોથો અને પાંચમો ગ્રંથ, ધ ન્યૂ યોર્ક ટાઇમ્સ બેસ્ટ સેલર સૂચિની ટોચ પર પહોંચ્યો હતો. આ ઉપરાંત નવલકથા પર આધારિત અનેક પ્રિક્વલ નવલકથાઓ, એક ટીવી શ્રેણી, કોમિક બૂક અને ઘણા કાર્ડ, બોર્ડ અને વિડિઓ ગેમ્સ બન્યા છે. 
આ નવલકથા પર આધારિત ટીવી શ્રેણી ગેમ ઑફ થ્રોન્સ ના સાત વિભિન્ન સીઝન આવી ચુક્યાં છે.
અ સોંગ ઓફ આઇસ એંડ ફાયર શ્રેણી હેઠળ નીમ્નલિખિત પુસ્તકો પ્રકાશિત થયા છે. 
