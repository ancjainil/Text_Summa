ગાગા અભયારણ્ય દેવભૂમી દ્વારકા જિલ્લામાં આવેલ પક્ષીઓ માટેનું અભયારણ્ય છે. તેની સ્થાપના નવેમ્બર ૧૯૮૮માં થઇ હતી અને તે ૩૩૨.૮૭ હેક્ટર વિસ્તાર ધરાવે છે. આ અભયારણ્ય ઘાસ વિસ્તાર તેમજ ગોરાડ જમીન ધરાવે છે અને તેમાં નીલગાય, શિયાળ, જંગલી બિલાડી, વરૂ જેવા પ્રાણીઓ તેમજ ફ્લેમિંગો, ઘોરાડ અને અન્ય પક્ષીઓ વસવાટ કરે છે.
ગુજરાતમાં કચ્છ ઘોરાડ અભયારણ્યની સાથે આ અભયારણ્ય ઘોરાડની વસ્તી ધરાવે છે, જોકે આ પક્ષી ગુજરાતના બધા અભયારણ્યમાંથી બે દાયકાઓ પહેલા જ નામશેષ થઇ ગયું છે.

