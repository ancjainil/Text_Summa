મહારાષ્ટ્ર રાજ્ય સડક વિકાસ નિગમ, જેને સામાન્ય રીતે ટુંકા નામ તરીકે એમ. એસ. આર. ડી. સી. કહેવામાં આવે છે. આ નિગમ મહારાષ્ટ્ર સરકારની સંપૂર્ણતયા માલિકી ધરાવતી ભારતીય સાર્વજનિક લિમિટેડ કંપની છે. આ નિગમની સ્થાપના નવમી જુલાઇ, ૧૯૯૬ના રોજ કરવામાં આવી હતી તથા ભારતીય કંપની ધારા ૧૯૫૬ અન્વયે આ નિગમને બીજી ઓગસ્ટ, ૧૯૯૬ના રોજ સાર્વજનિક લિમિટેડ કંપની બનાવવામાં આવ્યું હતું. આ નિગમ મહારાષ્ટ્ર રાજ્યમાં સડકોના નિર્માણ તેમજ અનુરક્ષણનું કાર્ય કરે છે. 
