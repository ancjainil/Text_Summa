બાપુનગર અમદાવાદના પૂર્વ વિસ્તારમાં આવેલો એક વિસ્તાર છે. આ વિસ્તાર તેના હિરા બજારના વ્યવસાયના કારણે પ્રખ્યાત છે. 
આ વિસ્તારમાં લાલ બહાદુર શાસ્ત્રી સ્ટેડિયમ આવેલુ છે, જેનો ઉપયોગ લશ્કરી તાલીમ કે ઇન્ડોર ક્રિકેટ માટે થાય છે, જ્યાં હાલ તળાવ બનવાની કામગીરી શરુ છે. ૧૪૫૦માં બનેલ મલિક સાબાન રોઝા અહીં આવેલ છે, જેના પર હવે અનધિકૃત દબાણો થયેલા છે.
પૂર્વ વિસ્તારની એક દસ માળની ઇમારત શ્યામ શિખર પણ આ વિસ્તારમાં જ બનેલુ છે. રેલ્વે સ્ટેશન, એસ.ટી.બસ સ્ટેશન તથા હવાઇ મથકથી સમાન અંતરે આવેલો વિસ્તાર છે. આ વિસ્તારથી દરેક પ્રકારના પરિવહનની વ્યવસ્થા સરળતાથી થઈ શકે છે.
સૌરાષ્ટ્રથી આવેલા લોકો મુખ્યત્વે આ વિસ્તારમાં વસેલા છે.
