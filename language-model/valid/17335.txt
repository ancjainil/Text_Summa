ગુજરાત અને ભારતમાં સ્થાન
બારીપાડા ભારત દેશના પશ્ચિમ ભાગમાં આવેલા ગુજરાત રાજ્યના દક્ષિણ ભાગમાં આવેલા ડુંગરાળ તેમજ જંગલ વિસ્તાર ધરાવતા ડાંગ જિલ્લાના આહવા તાલુકામાં આવેલું ગામ છે. આ ગામ વઘઇથી સાપુતારા જતા રાજ્ય ધોરી માર્ગ પર આવેલું છે. અહીં સરકારી આશ્રમશાળા, પ્રાથમિક શાળા, આંગણવાડી તેમ જ પંચાયતઘર આવેલાં છે. બારીપાડા ગામમાં ૧૦૦ ટકા આદિવાસી લોકો વસે છે. તેઓ પરસ્પર સામાન્ય વહેવારમાં ડાંગી ભાષા એટલે કે કુકણા બોલીનો ઉપયોગ કરે છે. આ ગામ વઘઇ થી સાપુતારા જતા રાજ્ય ધોરી માર્ગ ઉપર આવેલું છે. આ ઉપરાંત બારીપાડા ગામથી એક રસ્તો મહારાષ્ટ્ર રાજ્યના એક તાલુકા મથક એવા સુરગાણા ખાતે પણ જાય છે.
ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ઉપરાંત અહીંના લોકો જંગલમાંથી મહુડાનાં ફુલ તેમ જ બી, ખાખરાનાં પાન, ટીમરુનાં પાન, સાગનાં બી, કરંજના બી જેવી ગૌણ વનપેદાશો એકઠી કરી તેને વેચીને પણ પોતાનું ગુજરાન ચલાવે છે.
અક્ષાંશ-રેખાંશ: ૨૦°૩૮′ઉ ૭૩°૪૧′પૂ
