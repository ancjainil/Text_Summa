બેડની બુગ્યાલ હિમાલયન આલ્પાઇન ઘાસમેદાન છે જે દરિયાઈ સપાટીથી 3,354 metres ઊંચાઈ પર ભારત દેશના ઉત્તરાખંડ રાજ્યના ચમોલી જિલ્લામાં આવેલ છે. બેડની બુગ્યાલ રુપકુંડ જતા પદ આરોહણ માર્ગ પર આવેલ વાન ગામ નજીક છે. ત્રિશુલ અને નંદા દેવી શિખરો અહીંથી સ્પષ્ટ રીતે જોઇ શકાય છે. આ લીલાછમ ઘાસ સાથે વિપુલ પ્રમાણમાં વિવિધ જાતની પુષ્પીય વનસ્પતિઓ પણ ઉગી નીકળે છે. અહીં મેદાનની વચ્ચે એક નાનું તળાવ છે, જે વૈતરણી અથવા બેડની કુંડ નામથી ઓળખાય છે. આ મેદાન વનસ્પતિ વિવિધતાથી સમૃદ્ધ છે, જેમાં બ્રહ્મ કમળ નો પણ સમાવેશ થાય છે.
