સ્વાદુપિંડ એ શરીરમાં જઠર અને નાના આંતરડાની વચ્ચે આવેલું એક અંગ છે, જેમાં પાચક રસો (સોમાટોસ્ટેટિન, પેન્ક્રિયાટિક પોલિપેપ્ટાઇડ બને છે. આ પાચક રસોનો સ્ત્રાવ થવાને કારણે નાના આંતરડામાં વિટામીનોનું શોષણ થવાથી તેમ જ ખોરાકમાંના કાર્બોહાઇડ્રેટ, પ્રોટિન તથા ચરબીનું પાચન થવાને કારણે પાચનક્રિયા સરળ બને છે.
સ્વાદુપિંડમાં ઈન્સ્યુલિન અને ગ્લુકાગોનનો સ્ત્રાવ થાય છે, જેના કારણે શરીરમાં શર્કરાનું પ્રમાણ જળવાય રહે છે. જ્યારે શરીરના લોહીમાં સુગરનું પ્રમાણ વધે ત્યારે ઈન્સ્યુલિનનો સ્ત્રાવ થાય છે, જ્યારે લોહીમાં સુગરનું પ્રમાણ ઘટે ત્યારે ગ્લુકાગોનનો સ્ત્રાવ થાય છે.
