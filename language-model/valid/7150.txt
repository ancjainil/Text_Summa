ગુજરાત અને ભારતમાં સ્થાન
શિકરા ભારતના ગુજરાત રાજ્યના કચ્છ જિલ્લાના ભચાઉ તાલુકામાં આવેલું એક ગામ છે. આ ગામના લોકોનો મુખ્ય વ્યવસાય ખેતી, ખેતમજૂરી, નોકરી તેમ જ પશુપાલન છે. આ ગામમાં મુખ્યત્વે મગ, તલ, બાજરી, જુવાર, રજકો તેમ જ અન્ય શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
શિકરા એક સમયે મોટું અને વિકસિત નગર હતું. તેમાંથી હવે કાગેશ્વર મહાદેવ મંદિરના અવશેષો બાકી રહ્યા છે, જ્યાં દંતકથા મુજબ લાખા ફુલાણીના પૂર્વજ ધારણ વાઘેલા પૂજા માટે દરરોજ આવતા હતા. ખંડરોમાં હવે ઝાડી-ઝાંખરા ઉગી નીકળ્યા છે. ગામની દક્ષિણે પીરની દરગાહ આવેલી છે અને ૧૬૬૬ ‍માં બનેલી મોમણા કણબીની બે કબરો આવેલી છે. દરગાહની નજીક ૧૭૧૬ માં બનેલું વાસુપૂજ્યનું જૈન મંદિર આવેલું છે. મંદિર પરના આક્રમણના ભયને કારણે વાસુપૂજ્યની આરસની મૂર્તિ ૧૭૮૫માં મિયાણાંઓ દ્વારા અધોઇ લઇ જવાઇ હતી. મંદિરની નજીક ઘણાં પાળિયાઓ આવેલા છે, જે ઇ.સ. ૧૦૦૩ ‍ના છે.







