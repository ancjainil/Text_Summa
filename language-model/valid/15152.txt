ગુજરાત અને ભારતમાં સ્થાન
ઉભરાટ ભારત દેશના પશ્ચિમ ભાગમાં આવેલા ગુજરાત રાજ્યના દક્ષિણ ભાગમાં આવેલા નવસારી જિલ્લામાં આવેલા કુલ ૬ તાલુકાઓ પૈકીના એક એવા જલાલપોર તાલુકાનું ગામ છે. ઉભરાટ બીચ દક્ષિણ ગુજરાતનું દરિયાકિનારા પરનું માણવા જેવું સરસ મઝાનું હવાખાવાનું સ્થળ છે. રાજ્ય સરકારના પ્રવાસન નિગમ દ્વારા અહીં રહેવા તેમ જ જમવાની સગવડ આપતું વિહારધામ ઊભું કરવામાં આવ્યું છે.
ઉભરાટ મુંબઇ-અમદાવાદ રેલ્વે માર્ગ ઉપર મરોલી સ્ટેશને ઉતરી સડક માર્ગ દ્વારા પંહોચી શકાય છે. આ ઉપરાંત રાષ્ટ્રીય ધોરી માર્ગ નં. ૮ પર આવેલ વેસ્મા ગામથી પશ્ચિમ દિશામાં રાજ્ય ધોરી માર્ગ દ્વારા ઉભરાટ પહોંચી શકાય છે. અહીંથી નજીકનું વિમાનમથક સુરત છે.
આ ગામમાં ખાસ કરીને કોળી પટેલો વસે છે. ગામમાં પ્રાથમિક શાળા, આંગણવાડી, પંચાયતઘર, દુધની ડેરી વગેરે સવલતો પ્રાપ્ય છે. ગામના લોકો વ્યવસાયમાં મુખ્યત્વે ખેતી, માછીમારી, ખેતમજૂરી, પશુપાલન જેવાં કાર્યો કરે છે.
