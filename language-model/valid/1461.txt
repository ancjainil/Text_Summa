એરિયા ૫૧ યુનાઇટેડ સ્ટેટ્સ ઓફ અમેરિકાના અત્યંત ગુપ્ત હવાઈમથકનું નામ છે. સેન્ટ્રલ ઇન્ટેલિજન્સ એજન્સી અનુસાર આ વિસ્તારનું સાચું નામ હોમે હવાઇ મથક છે. જોકે વિયેતનામ યુદ્ધ વખતે CIA દસ્તાવેજોમાં એરિયા ૫૧ નામ ઉપયોગમાં લેવાયું હતું. આ ક્ષેત્ર ડ્રીમલેન્ડ અને પેરેડાઇઝ રેન્ચ તરીકે પણ ઓળખાય છે.
વિવિધ અફવાઓને કારણે એરિયા ૫૧ પરગ્રહી વિમાનો અને યુ.એફ.ઓ. જેવા ઉદાહરણોનું કેન્દ્ર બની ગયું છે અને લોકોના દાવા અનુસાર એરિયા ૫૧માં પરગ્રહી ઉપર વૈજ્ઞાનિક પ્રયોગો ચાલી રહ્યા છે.
