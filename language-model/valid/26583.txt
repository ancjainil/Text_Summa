ગુજરાત અને ભારતમાં સ્થાન
• ઉંચાઇ
• 24 metres 
સિદસર ભારત દેશના પશ્ચિમ ભાગમાં આવેલા ગુજરાત રાજ્યના સૌરાષ્ટ્ર વિસ્તારમાં આવેલા ભાવનગર જિલ્લામાં આવેલા કુલ ૧૧ તાલુકાઓ પૈકીના એક એવા ભાવનગર તાલુકામાં આવેલું એક ગામ છે. સિદસર ગામની હાલની ૨૦૧૧ મુજબની વસ્તી લગભગ ૨૦,૦૦૦ સુધીની થવા જાય છે. ભાવનગરની જાણીતી એવી શાંતિલાલ શાહ કોલેજ સિદસર ગામમાં આવેલી છે.
સિદસર ગામનો કોઈ ખાસ કોઈ લેખ કે પુરાતન અવશેષો મળતા નથી. સિદસર ગામ ક્યારે બંધાણુ તેની પણ ચોક્કસ માહિતી મળતી નથી. સિદસર ગામમાં પ્રથમ રાણા દરબારો આવીને વસ્યા હતા. સર ભાવસિંહજી પહેલા જેમણે પહેલા શિહોર અને ત્યાર બાદ ભાવનગર ને રાજ્ય તરીકે વસાવ્યુ હતું, તે ભાવનગર રાજ્યના તાબામાં સિદસર ગામ આવતું હતું.
અંગ્રેજ સરકારના શાસનમાં ભાવનગર રાજ્ય અંગ્રેજોને કર ભરતુ અને તેમના વતી વહીવટ ચલાવતું હતું તે અંગ્રેજ શાસનમાં રેવન્યુ રેકર્ડમાં સિદસર ગામ હાલનું અમદાવાદ જિલ્લાના દસ્ક્રોઇ તાલુકાના તાબા હેઠળ સમાવેશ થતો હતો. સિદસર ગામમાં સમયાંતરે કાજાવાદરા પટેલ, ધાલ્ખા ભરવાડ આવીને વસ્યા હતા.
સિદસર ગામ ભાવનગર શહેર અડીને આવેલું બાજુનું ગામ છે. ગામની પશ્ચિમ બાજુમાં માલેશ્રી નદી વહે છે જે માળનાથની ડુંગળમાળા થી ભિકડાની કેનાલ દ્વારા વહીને આવી ભાવનગરના બોર તળાવને મળે છે.







