એકવાર પીયુને મળવા આવજે એ ૨૦૦૬માં આવેલા એક ગુજરાતી ચલચિત્રનું નામ છે. ગુણવંત ઠાકોર અને રમેશ પટેલ દ્વારા નિર્મિત આ ફિલ્મના મુખ્ય કલાકારો હિતેન કુમાર, વિક્રમ ઠાકોર, ફિરોઝ ઇરાની, મિનાક્ષી, મમતા સોની, જયેન્દ્ર મહેતા, જૈમિની ત્રિવેદી અને મયુર વાંકાણી હતા. આ ફિલ્મનું ફિલ્માંકન ગુજરાતમાં કરવામાં આવેલું.
આ ચલચિત્ર વિક્રમ ઠાકોરનું પ્રથમ વ્યવસાયિક સફળ ચલચિત્ર હતું. તે ૨૫ અઠવાડિયાં ચાલ્યું હતું.
કસુંબલ ગાયક વિક્રમ ના સૂરે રંગાયેલી પ્રીતઘેલી રાધા ને એ જાણ ન હતી કે એની પ્રીતની આડે કાંટાની વાડ છે. રાધા એક ઉંચા ખોરડાના ઠાકોરની દીકરી હોઇ સામાન્ય કુટુંબના ગાયક સાથે સગપણ ના થાય તેવી જાણ વિક્રમને ન હતી. વિક્રમ અજાણતા જ રાધાને પ્રેમ કરી બેઠો. વિક્રમ એ વાતથી અજાણ હતો કે રાધાના કુટુંબ અને પોતાના કુટુંબ વચ્ચે અનબણ ચાલતી હતી. ઠાકોર વજેસંગજી સુરજ ને પોતાની મોટી દિકરી તેજલ નો હત્યારો માનતા હતા. વજેસંગજીને એ જાણ ન હતી કે તેજલનો હત્યારો રૂપસિંહ છે. રૂપસિંહ વજેસંગની મિલક્ત હડપવા માટે થઈને પોતાના નાના ભાઈ મંગલ ના લગ્ન વજેસંગની નાની દિકરી રાધા સાથે કરાવવા માગતો હતો. પણ અંતમાં હકીકત બધાની સામે આવી જાય છે અને રૂપસિંહને તેનાં કર્મોની સજા મળે છે.
આ ફિલ્મ નું સંગીત અપ્પુ નુ છે.જેના ગીતો ગુણવંત ઠાકોરે લખ્યા છે. જેમાં ગાયકો તરીકે વિક્રમ ઠાકોર, દિપાલી સોમૈયા, અરવિંદ બારોટ, નયન રાથોડ, શિલ્પા ઠાકોરે સ્વર આપ્યો છે. આ ફિલ્મ ના ગીતો ખુબ લોકપ્રિય બન્યા હ્તા.
