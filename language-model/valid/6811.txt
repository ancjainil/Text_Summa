ગુજરાત અને ભારતમાં સ્થાન
મગરવાડા ભારત દેશના પશ્ચિમ ભાગમાં આવેલા ગુજરાત રાજ્યના ઉત્તર ભાગમાં આવેલા બનાસકાંઠા જિલ્લામાં આવેલા કુલ ૧૨ તાલુકાઓ પૈકીના એક એવા વડગામ તાલુકામાં આવેલું એક ગામ છે. મગરવાડા ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ઘઉં, જીરુ, વરિયાળી, બાજરી, કપાસ, દિવેલા, રજકો તેમ જ અન્ય શાકભાજીના પાકની ખેતી કરવામાં આવે છે. આ ગામમાં પ્રથમિક અને માધ્યમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
આ ગામ વડગામથી ૪ કિમી તેમજ વેસાથી ૫ કિમી અંતરે આવેલું છે.
મણિભદ્ર વીર મહારાજ મંદિર, પ્રવેશદ્વાર
મંદિરનો બાજુથી દેખાવ
આ ગામમાં મણિભદ્ર વીર મહારાજનું પ્રસિદ્ધ અને પ્રાચીન મંદીર આવેલું છે. જ્યાં દરેક મહિનાની સુદ પાંચમના દિવસે શ્રદ્ધાળુ દર્શનાર્થીઓ દાદાના દર્શનનો લાભ લેવા ઉમટે છે અને આસો માસની સુદ પાંચમના દિવસે મોટો લોકમેળો ભરાય છે.અહીં ધર્મશાળા તેમજ ભોજનશાળાની પણ વ્યવસ્થા છે.
