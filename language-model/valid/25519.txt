વડનગર રેલવે સ્ટેશન ગુજરાતના મહેસાણા જિલ્લાના વડનગરમાં આવેલું રેલ્વે સ્ટેશન છે. તેનો રેલ્વે કોડ VDG છે. આ સ્ટેશન બે પ્લેટફોર્મ ધરાવે છે. આ સ્ટેશન હાલમાં મહેસાણા-તારંગા હિલ માર્ગના ગોજ રૂપાંતરણ માટે બંધ છે. 
પશ્ચિમ રેલ્વેના ઇતિહાસ મુજબ વડનગર રેલ્વે સ્ટેશનની શરૂઆત ૧૮૮૭માં થઇ હતી. મહેસાણા અને વડનગર વચ્ચે ૩૦ કિમીનો માર્ગ ૨૧ માર્ચ ૧૮૮૭માં ખૂલ્લો મૂકાયો હતો અને વડનગર અને ખેરાલુ વચ્ચેનો માર્ગ ૧૨ ડિસેમ્બર ૧૮૮૮ના રોજ શરૂ થયો હતો.
"The Company and its Early History", ૧૯૨૩ મુજબ આ રેલ્વે લાઇન ગાયકવાડના શાસન હેઠળ બરોડા રાજ્ય વડે શરૂ કરાઇ હતી, જેમણે ૧૮૬૦ના દાયકામાં વિવિધ સ્થળોએ રેલ્વે લાઇન નાખવાની શરૂઆત કરી હતી. આ લાઇન નાખવા પાછળનો હેતુ અમેરિકન આંતરયુદ્ધથી અમેરિકા-ઇંગ્લેન્ડ વચ્ચે કથળેલા વેપારનો ફાયદો ઉઠાવીને કપાસના પાકને ઇંગ્લેન્ડ નિકાસ કરવાનો હતો.
૧૮૮૭માં મહેસાણા, વિસનગર અને વડનગરનો રેલ્વે માર્ગનો પાયો નંખાયો હતો તેમજ ૧૮૮૮માં તે ખેરાલુ સુધી વિસ્તૃત કરાઇ હતી. ૧૯૦૯માં આ લાઇન તારંગા સુધી વિસ્તૃત થઇ હતી. 
આ સ્ટેશન હાલમાં મહેસાણા-તારંગા હિલ માર્ગના ગોજ રૂપાંતરણ માટે બંધ છે.
