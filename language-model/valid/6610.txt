શર્મન જોશી એક ભારતીય ચલચિત્રો અને રંગમંચના અભિનેતા છે. તેમણે અભિનેતા તેમ જ નિર્દેશન માટે અંગ્રેજી, હિન્દી, મરાઠી અને ગુજરાતી ભાષા પર કામ કર્યું છે, પરંતુ મોટે ભાગે તેમના હિન્દી ચલચિત્રોમાં અભિનય માટે જાણીતા છે. શરમન જોષીએ તેના ચલચિત્રના અભિનયક્ષેત્રમાં પદાર્પણ ગોડમધર થી કર્યું હતું. તેમણે કારકિર્દીની શરૂઆત એક સહ-અભિનેતા તરીકે હિન્દી ચલચિત્ર સ્ટાઇલ થી કરી હતી; ત્યારબાદ સહાયક ભૂમિકાની પરંપરામાં તેમણે ઘણાં ચલચિત્રોમાં અભિનય કર્યો છે, જે પૈકી કેટલીક અત્યંત સફળ ફિલ્મો રહી છે, જેમ કે રંગ દે બસંતી, ગોલમાલ, લાઈફ ઇન એ... મેટ્રો, ૩ ઇડિઅટ્સ, ફેરારી કી સવારી, હેટ સ્ટોરી ૩, અને ૧૯૨૦ લંડન . તેમણે મુખ્ય ભૂમિકાઓ કાશી ઇન સર્ચ ઓફ ગંગા અને ૩ સ્ટોરીઝ એમ બે બોલીવુડ ફિલ્મોમાં કરેલ છે.
જોશી એક અભિનેતાઓ અને રંગમંચના કલાકારો ધરાવતા ગુજરાતી કુટુંબમાંથી આવે છે. તેમના પિતા, અરવિંદ જોશી, એક પીઢ ગુજરાતી રંગભૂમિના કલાકાર, તેમના કાકી સરિતા જોશી અને પિતરાઈઓએ મરાઠી અને ગુજરાતી રંગભૂમિ માટે અભિનય કર્યો છે. અભિનેત્રી માનસી જોષી રોય તેમના બહેન છે અને અભિનેતા રોહિત રોય તેમના સાળા છે.
શરમન જોષીએ હિંદી ચલચિત્રના પીઢ અભિનેતા પ્રેમ ચોપરાની પુત્રી પ્રેરણા ચોપરા સાથે લગ્ન કર્યા છે. આ દંપતિને ત્યાં એક પુત્રી ખ્યાનાનો જન્મ ઓક્ટોબર ૨૦૦૫માં અને જોડિયા પુત્રો, વાર્યન અને વિહાનનો જન્મ જુલાઈ ૨૦૦૯માં થયો હતો.
શર્મન જોશી દ્વારા રંગમંચ માટે નિર્દેશન અને અભિનયક્ષેત્રે વિવિધ નાટકો કર્યાં છે. તેણે ઓલ ધ બેસ્ટ નાટકની ગુજરાતી આવૃત્તિના બહેરા પાત્રમાં લોકપ્રિય અભિનય કર્યો હતો, જે નાટકના ત્રણ વર્ષ દરમિયાન ૫૫૦ શો થયા હતા.
તેમણે વર્ષ ૧૯૯૯માં આર્ટ ફિલ્મ, ગોડમધરમાંં સૌપ્રથમ પદાર્પણ કર્યું હતું. આ પછી સ્ટાઇલ, એન. ચંદ્રા દ્વારા નિર્મિત ચલચિત્રમાં તેમણે અભિનય કર્યો હતો. સ્ટાઇલ પછી તેમણે દ્વારા તે શ્રેણી નું ચલચિત્ર એક્સક્યુઝ મી  તેમ જ અન્ય હાસ્યપ્રધાન ચલચિત્ર જેમ કે શાદી નં ૧ માટે પણ અભિનય કર્યો છે.
૨૦૦૬ના વર્ષમાં તેમણે રંગ દે બસંતી ચલચિત્રમાં અભિનય કર્યો. આ જ વર્ષે પાછળથી તેમણે હાસ્યપ્રધાન ચલચિત્ર ગોલમાલમાં અભિનય કર્યો. વર્ષ ૨૦૦૭માં લાઇફ ઈન એ ... મેટ્રો, ઢોલ અને રકીબમાં તેઓ દેખાયા. આ પછીના વર્ષે તેઓ શ્યામના પાત્રમાં હેલ્લો માટે કામ કર્યું. જોષીએ વર્ષ ૨૦૦૮માં સોરી ભાઈ! ચલચિત્રમાં મુખ્ય અભિનેતા તરીકે ભૂમિકા કરી અને વર્ષ ૨૦૦૯માં તેમણે સફળ ચલચિત્ર ૩ ઇડિઅટ્સ માં મુખ્ય ત્રણ પાત્રોમાંના એક તરીકે અભિનય કર્યો. તેમણે એક પોલિસ તરીકે શૃંગારિક-રોમાંચક ચલચિત્ર વજહ તુમ હો માટે પણ ભૂમિકા ભજવી હતી.
વર્ષ ૨૦૦૯માં તેમણે એક રીઅલ ટીવી પરના ગેમ શો પોકરફેઇસ: દિલ સચ્ચા ચેહરા જૂઠા માટે યજમાન તરીકે ભુમિકા નિભાવી હતી, જે એક બ્રિટિશ ગેમ શો પોકરફેઇસ પર આધારિત હતી.
તેમને આંતરરાષ્ટ્રીય ફિલ્મ અને ટીવી ક્લબ ઓફ એશિયન એકેડેમી ઓફ ફિલ્મ એન્ડ ટેલિવિઝન દ્વારા આજીવન સભ્યપદ આપી સન્માનિત કરવામાં આવ્યા છે. શરમને તેની કારકિર્દીમાં એક જ પ્રકારના પાત્રો માટે પસંદ કરવામાં આવે છે તેવો ઉલ્લેખ કર્યો છે અને તે વિશે વાત તેણે જાન્યુઆરી, ૨૦૧૭ મુંબઈ ખાતે યોજાયેલ ટેડએક્સયુથ@ઓઆઇએસ ટેડએક્સ કોન્ફરન્સ વેળા કરી હતી.
વિજેતા—આઈ આઈ એફ એ દ્વારા શ્રેષ્ઠ સહાયક અભિનેતા તરિકે
