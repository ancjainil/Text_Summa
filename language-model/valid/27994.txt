દિલીપ નાગજીભાઈ રાણપુરા ગુજરાતી ભાષાના નવલકથાકાર, વાર્તાકાર, ચરિત્રકાર છે.
તેમનો જન્મ ૧૪ નવેમ્બર ૧૯૩૨ના દિવસે ધંધુકામાં થયો હતો. ૧૯૫૦માં તેમણે વર્નાક્યુલર ફાઈનલ કર્યા પછી ૧૯૫૯માં જુનિયર પી.ટી.સી.નો અભ્યાસ પૂર્ણ કર્યો અને શરૂમાં સર્વોદય યોજનામાં જોડાયા પછી શિક્ષણ વ્યવસાયમાં આવ્યા. જુદી જુદી જગ્યાએ પ્રાથમિક શાળાઓમાં શિક્ષક તરીકે રહ્યા પછી અત્યારે તેઓ બજાણામાં પ્રાથમિક શાળાના આચાર્ય છે.
સૂકી ધરતી સૂકા હોઠ, હું આવું છું, હળાહળ અમી, આતમ વીંઝે પાંખ, ભીંસ, મધુડંખ, હરિયાળાં વેરાન, કોઈ વરદાન આપો, કારવાં ગુજર ગયા, નિયતિ, કાન તમે સાંભળો તો, અમે તરસ્યાં પૂનમનાં, રે અમે કોમળ કોમળ, મને પૂછશો નહીં, વાસંતી ડૂસકાં, કૂંપળ ફૂટ્યાની વાત, આંસુભીનો ઉજાસ, મીરાંની રહી મહેક, પીઠે પાંગર્યો પીપળો, અંતરિયાળ વગેરે એમની નવલકથાઓ છે.
