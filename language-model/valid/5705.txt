ધરમપુર રજવાડું બ્રિટિશ શાસન સમયનું ભારતનું એક રજવાડું હતું. તેના છેલ્લા શાસકે ભારતમાં ભળી જવા માટે 10 જૂન 1948 ના રોજ સંમતિ દર્શાવી હતી.
ધરમપુર રજવાડું ૧,૮૨૩ ચોરસ કિમીનો વિસ્તાર ધરાવતું હતું અને બોમ્બે પ્રેસિડેન્સીની સુરત પ્રેસિડેન્સી હેઠળ આવતું હતું. તે ગુજરાત રાજ્યના ધરમપુર શહેરમાં આવેલું હતું. આજે ધરમપુર પર્યટકોને આકર્ષતો રાજવી વારસો ધરાવતું નાનું અને શાંત શહેર છે. ધરમપુર વઘઇ-વાંસદા દ્રુતગતિ માર્ગ પર વઘઇથી ૩૦ કિમી દૂર આવેલું છે. આ શહેર સ્વર્ગવાહિની નદીના કાંઠે સહ્યાદ્રિ પર્વતમાળાની તળેટીમાં આવેલું છે. પર્યટકોના આકર્ષણોમાં જાપાનીઝ બગીચો, લક્ષ્મીનારાયણ મંદિર, વિલ્સન હીલ અને લેડી વિલ્સન સંગ્રહાલયનો સમાવેશ થાય છે.
ધરમપુરની સ્થાપના ૧૨૬૨માં થઇ હતી. ૧૭૬૬માં તેની રાજધાની મંદવેગાનમાં ખસેડવામાં આવી તે શહેરનું નામ ધરમપુર કરવામાં આવ્યું. ૩૧ ડિસેમ્બર ૧૮૦૨ના રોજ ધરમપુર બ્રિટિશ આશ્રિત રાજ્ય બન્યું. રાજ્યના શાસકો સિસોદીયા કુળના રાજપૂત હતા. શાસકોને રાણા મહારાણા સાહેબનો ખિતાબ મળતો હતો અને તેમને ૯ તોપોની સલામી બ્રિટિશ સત્તા દ્વારા આપવામાં આવતી હતી.
