સાર પાસ ટ્રેક ઉત્તર ભારતના હિમાચલ પ્રદેશ રાજ્યમાં કુલ્લુ જિલ્લામાં આવેલ પાર્વતી ખીણમાં આવેલ એક પર્વતીય આરોહણ માર્ગ છે. સાર પાસ ટ્રેક કરવા દર વર્ષે વિવિધ જૂથો દ્વારા આયોજન કરવામાં આવે છે, જેમાં બેકપેક જાઉન્ટ્સ, યુથ હોસ્ટેલ્સ એસોસિયેશન ઓફ ઇન્ડિયા અને અન્ય ઘણા જૂથો છે. આ ટ્રેક સૌથી પડકારરૂપ અને મુશ્કેલ પર્વતારોહણ ગણાય છે.
સાર એટલે સ્થાનિક બોલીમાં એનો અર્થ તળાવ થાય છે. ટ્રેકિંગ સમયે સમગ્ર માર્ગમાંથી જ્યારે ટિલા લોટની થી બિસ્કેરી રીજ જવા માટે એક નાના થીજેલા તળાવને પસાર કરવું પડે છે અને તેથી તેનું નામ સાર પાસ ટ્રેક કહેવાય છે.
બેકપેક જાઉન્ટ્સ, કૈલાસ રથ, ટ્રિપહિપ્પી, 'અને યુથ હોસ્ટેલ્સ ઓફ ઈન્ડિયા દ્વારા હાથ ધરવામાં ગ્રહણ બેઝ કેમ્પ પછીનો પ્રથમ કેમ્પ હોય છે. ત્યારબાદ પાદરી, મિન્હ થાચ, નગારુ, બિસ્કેરી અને ભંડક થાચ થઈ આરોહણ કરવામાં આવે છે. માત્ર વર્ષ ૨૦૦૭થી, આ માર્ગ બદલવામાં આવેલ છે. હવે કેમ્પ પર્વતની ધાર પર કરવામાં આવે છે, જે સામાન્ય આંખોથી પણ ગ્રહણથી પણ જોઈ શકાય છે. તે સામાન્ય રીતે મે મહિનામાં વારંવાર થતા હિમપાતને કારણે બરફનો માર્ગમાં આવરી લેવા માટે કરવામાં આવે છે.
વર્ષ ૨૦૧૧ પહેલાંના ૮ વર્ષ ટ્રેક કરવા માટે કસોલ બેઝ કેમ્પ શિબિર મારફતે ઉંચધાર, શીલા ગામ, ગૌના પાની, ફૌલ પાની, ઝીરમી, ટિલા લોટની - સાર પાસ, બિસ્કેરી, ભંડક થાચ માર્ગ વપરાતો હતો, પરંતુ જૂનો ટ્રેક માર્ગ ગ્રહણ ગામ થઈને ૨૦૧૧ના વર્ષથી પુન: શરૂ કરવામાં આવેલ છે.
ગ્રહણ ગામ પાર્વતી નદીના ખીણ પ્રદેશની ઊંડાઈમાં આવેલ ઉપનદી પર આવેલ નાનું ગામ છે, જે કસોલ થી શરૂ થતા સાર પાસ આરોહણ રૂટ પર આવે છે. દરેક ગામ દેવતાઓના પ્રદેશમાં આવેલ છે. ગ્રહણના દેવતા 'યજ્ઞ મહર્ષિ' છે, જેમણે તેમના ગામમાં દારૂ પીવા પર કડક પ્રતિબંધ મૂકેલ છે. દારૂ વપરાશ બદલ ગંભીર પરિણામો આવી શકે છે, જેમ કે ભારે દંડ વગેરે.
આ ગામના લોકો મૂળ બે પરિવારોમાંથી આવે છે અને તેમના લગ્ન અન્ય બીજા પરિવાર સાથે જ કરવા ફરજિયાત છે, બહારના અન્ય કુટુંબના સભ્ય અથવા પરદેશી સાથે લગ્ન કરી શકાતા નથી.
નજીકનું હવાઈ મથક ભૂંટર એરપોર્ટ રાષ્ટ્રીય ધોરી માર્ગ નં. ૨૧ પર ભૂંટર નગર પાસે આવેલ છે, જે રુમસુ થી દક્ષિણમાં ૩૨.૩ કિલોમીટર અંતરે અને કુલ્લુ નગર થી દક્ષિણમાં ૧૦ કિલોમીટરના અંતરે આવેલ છે. આ હવાઈ મથક કુલ્લુ-મનાલી એરપોર્ટ તરીકે પણ ઓળખાય છે અને અહીં એક કિલોમીટર કરતાં વધુ લાંબો રનવે છે. એર ઇન્ડિયા અને કેટલીક ખાનગી એરલાઇન્સની નિયમિત ફ્લાઈટ એરપોર્ટ પરથી ઉપલબ્ધ છે. તાજેતરમાં હિમાલયન બુલ્સ સાથે મળીને ડેક્કન ચાર્ટર્સ દ્વારા કુલ્લુ-ચંદીગઢ-કુલ્લુ એક દિવસમાં ત્રણ વખત શરૂ કરવામાં આવી છે. આ ઉપરાંત હિમાલિયનબુલ્સ.કોમ દ્વારા દિલ્હી અને ભૂંટર માટે દૈનિક હવાઈ સેવા શરૂ કરવામાં આવી છે. ચંદીગઢ એરપોર્ટ નજીકનું આંતરરાષ્ટ્રીય હવાઈ મથક છે.
ભૂંટરથી ૩૦ કિ. મી. અંતરે કસોલ પહોંચી શકાય છે. દિલ્હી થી નેશનલ હાઇવે NH 1 પર અંબાલા સુધી અને ત્યાંથી NH ૨૨ પર ચંદીગઢ અને ત્યાંથી નેશનલ હાઇવે NH21 દ્વારા બિલાસપુર, સુંદેરનાગર, મંડી અને કુલ્લુ નગર પહોંચી શકાય છે. આ માર્ગ પર ચંદીગઢ થી મનાલી ૩૧૬ કિલોમીટરના અંતરે છે અને દિલ્હી થી મનાલીનું કુલ અંતર ૫૬૬ કિલોમીટર છે. બસો આ રૂટ પર બધા મુખ્ય બસ ટર્મિનલથી ઉપલબ્ધ છે.
કસોલ પહોંચવા માટે રેલવે દ્વારા સૌથી નજીકનું બ્રોડ ગેજ સ્ટેશન ચંદીગઢ, પઠાણકોટ અને કાલકા છે. નજીકનું નેરો ગેજ રેલ્વે સ્ટેશન જોગીન્દરનગર છે.
આ વિસ્તાર માટે બિલાસપુર-મંડી-લેહ રેલવે માર્ગ સૂચિત કરવામાં આવેલ છે.
કસોલ બેઝ કેમ્પ-૧
ગ્રહણ ગામ પડાવ-૨
પાદરી પડાવ-૩
મિન્હ થાચ પડાવ-૪
નગારુ-કેમ્પ-૫
બિસ્કેરી-કેમ્પ-૬
ભંડક થાચ-કેમ્પ-૭
