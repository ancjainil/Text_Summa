દામોદર નદી, ભારત દેશના ઉત્તરપૂર્વ ભાગમાં આવેલાં પશ્ચિમ બંગાળ તથા ઝારખંડ રાજ્યોમાંથી વહેતી એક નદી છે. આ નદીના જળથી એક મહત્વાકાંક્ષી જળવિદ્યુત પરિયોજના દામોદર ઘાટી પરિયોજના ચલાવવામાં આવે છે, જેનું નિયંત્રણ ડી વી સી કરે છે.
દામોદર નદી ઝારખંડ રાજ્યની છોટા નાગપુર ક્ષેત્રના પલામૂ જિલ્લાના ચાંદવા ગામ નજીકથી નીકળે છે અને આશરે ૫૯૨ કિલોમીટર જેટલું અંતર કાપીને હુગલી નદીમાં મળી જાય છે. દામોદર નદીમાં બારાકાર નદી, કોણાર નદી, બોકારો નદી, હાહારો નદી, જામુનીઆ નદી, ઘારી નદી, ગુઆઇઆ નદી, ખડીયા નદી અને ભેરા નદી જેવી નાની મોટી નદીઓ મળી જાય છે.>. આ નદીના કિનારે આસાનસોલ, બોકારો, દુર્ગાપુર જેવાં શહેરો વસેલાં છે.
ઝારખંડ રાજ્યના લોકોમાંથી કેટલાક લોકો તેમની સ્થાનિક ભાષામાં આ નદીને, દામુદા પણ કહે છે. અહીં દામુ એટલે કે લોકોને સમર્પિત અને દા એટલે પાણી એવો અર્થ થાય છે.
ઢાંચો:ભારતની નદીઓ
