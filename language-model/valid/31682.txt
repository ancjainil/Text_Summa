ગુજરાત અને ભારતમાં સ્થાન
લુણાલ ભારત દેશના પશ્ચિમ ભાગમાં આવેલા ગુજરાત રાજ્યના ઉત્તર ભાગમાં આવેલા બનાસકાંઠા જિલ્લામાં આવેલા કુલ ૧૪ તાલુકાઓ પૈકીના એક એવા થરાદ તાલુકામાં આવેલું એક ગામ છે. લુણાલ ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ઘઉં, જીરુ, વરિયાળી, બાજરી, કપાસ, દિવેલા, રજકો તેમ જ અન્ય શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
લુણાલ ગામમાં નકળંગધામ આવેલું છે, જ્યાં કારતક સુદ બીજના ગામના મેળામાં મેરાયો લોકનૃત્ય રમવામાં આવે છે. આ લોકનૃત્ય મેરાયો થરાદ-વાવના ઠાકોરો નું લોકનૃત્ય છે. જે થરાદ તાલુકાના પાંચ ગામોમાં લુણાલ, સવપુરા, મોટીપાવડ, ઝેંટા, ડોડગામ અને વાવ તાલુકાના બે ગામો ઉચપા, લીંબાળામાં ભજવાય છે.
