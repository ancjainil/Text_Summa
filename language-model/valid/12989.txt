લોંગ ટાપુ પર આંદામાન ટાપુઓ પૈકીનો એક ટાપુ છે. લોંગ ટાપુ ભારતીય સંઘ પ્રદેશના આંદામાન અને નિકોબાર ટાપુઓના ઉત્તર અને મધ્ય આંદામાન વહીવટી જિલ્લામાં આવેલ છે. આ ટાપુ પોર્ટ બ્લેર ખાતેથી ૮૦ કિમી જેટલા અંતરે ઉત્તર દિશામાં આવેલો છે.
આ ટાપુ પૂર્વ બરાતાંગ સમૂહમાં છે અને તે પોર્ટલોબ ટાપુની પૂર્વ દિશામાં આવેલ છે.
રાજકીય દૃષ્ટિએ લોંગ ટાપુ, તેના પડોશી પૂર્વ બરાતાંગ સમૂહ સહિત રંગાત તાલુકાનો ભાગ છે.
આ ટાપુ પર 3 ગામો આવેલ છે: લોંગ ગામ, મીડલ ગામ અને લાલાજી બૅ છે. પાર્કિન્સન બિંદુ ખાતે પણ પહેલાં વસાહત હતી. આ ટાપુ પર તેનું પોતાનું વીજ ઉત્પાદન એકમ, હોડી બિલ્ડિંગ યાર્ડ, ઉચ્ચ માધ્યમિક શાળા, બેંક, વાયરલેસ સુવિધાઓ, હોસ્પિટલ, રેન્જ ફોરેસ્ટ ઓફિસ અને પોલીસ ચોકી પણ આવેલ છે.
આ ટાપુ ખાતે પહોંચવા માટે દર સપ્તાહે ૪ વાર નૌકા સેવા ઉપલબ્ધ છે, જે ફોનિક્સ બે જેટી, પોર્ટ બ્લેર ખાતેથી અથવા યેરાતા જેટી, રંગત ખાતેથી ઉપડે છે.
આ ટાપુ ખાતે માર્ગ તટ અને લાલાજી તટ એ બંને સ્થળો બીચ તરીકે લોકપ્રિય પિકનિક સ્પોટ છે. આ ટાપુ રાત્રીરોકાણ કરવા લાયક એક સારું સ્થાન છે. અહીંની હોટલનું વ્યવસ્થાપન મુખ્યત્વે વન વિભાગ દ્વારા કરવામાં આવે છે. પ્રવાસીઓ નજીક આવેલા લોકપ્રિય ગિટાર ટાપુની મુલાકાત પણ લઈ શકે છે.
