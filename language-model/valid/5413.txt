ગુજરાત અને ભારતમાં સ્થાન
રાણીકુંડ ભારત દેશના પશ્ચિમ ભાગમાં આવેલા ગુજરાત રાજ્યના સુરત જિલ્લાના ઉમરપાડા તાલુકાનું  ગામ છે. રાણીકુંડ ગામના લોકોના મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામ જંગલ વિસ્તારમાં આવેલું ડુંગરાળ ભૂપૃષ્ઠ ધરાવતું ગામ છે. અહીં મુખ્યત્વે વસાવા, ચૌધરી ,કાથુડીયા જેવા આદિવાસી જાતિના લોકો રહે છે. ગામના લોકો ડાંગર, જુવાર, તુવેર વગેરે ધાન્યોની ખેતી કરે છે. ગામના કેટલાક લોકો જંગલમાંથી પ્રાપ્ત થતી ઈમારતી લાકડા સિવાયની વસ્તુઓ મેળવી તેના વડે પણ જીવન ગુજારે છે.આ ઉપરાંત કેટલાક લોકો સરકારી કે ખાનગી નોકરી પણ કરે છે.ગામમાં પ્રાથમિક શાળા, આંગણવાડી, દુધની ડેરી, પંચાયતઘર વગેરે સવલતો પ્રાપ્ય છે. રાણીકુંડ જમીન માર્ગે તથા ગુજરાતની અનોખી કોસંબા - ઉમરપાડા નેરોગેજ રેલ્વે લાઇન દ્વારા જોડાયેલ છે. આ રેલ્વે માર્ગ દ્વારા રાણીકુંડ ગામ ઝંખવાવ અને ઉમરપાડા સાથે જોડાયેલ છે.
