
ગુજરાત અને ભારતમાં સ્થાન
બાદરગઢ ભારત દેશના પશ્ચિમ ભાગમાં આવેલા ગુજરાત રાજ્યના ઉત્તર ભાગમાં આવેલા બનાસકાંઠા જિલ્લામાં આવેલા કુલ ૧૨ તાલુકાઓ પૈકીના એક એવા પાલનપુર તાલુકામાં આવેલું એક ગામ છે. બાદરગઢ ગામના લોકોનો મુખ્ય વ્યવસાય ખેતી, ખેતમજૂરી, પશુપાલન તેમજ હીરા ઉદ્યોગ છે.
આ ગામમાં મુખ્યત્વે ઘઉં, બાજરી, દિવેલા, રાયડો, રજકો તેમ જ અન્ય શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, માધ્યમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
આ ગામમાં પ્રવેશતાં જ તળાવ, બસ સ્ટેશન તથા માધ્યમિક શાળા આવે છે. તેની પાછળના નૈરુત્ય ખૂણાનો વિસ્તાર 'મશાયખપુરા' તરીકે ઓળખાય છે. માધ્યમિક શાળાની પૂર્વ તરફથી પ્રાચીન તિર્થ માણિભદ્ર વિર, મગરવાડા જવાનો પાકો માર્ગ પસાર થાય છે તથા પશ્રિમે જતાં ગ્રામ પંચાયત કચેરી આવેલ છે. તેની આસપાસના વિસ્તારમાં દુકાનો તેમજ ટેલિફોન એક્સચેન્જ આવેલ છે.
