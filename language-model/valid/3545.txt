આર્ચ લિનક્સ એ ૩૨-બીટ અને ૬૪-બીટ કોમ્પ્યુટર્સ માટેની લિનક્સ આધારિત ઓપરેટિંગ સિસ્ટમ છે. તે મોટાભાગે તેની સાથે ફ્રી સૉફ્ટવૅર ધરાવે છે, અને તેના બહોળા સમુદાય વડે આધાર પામે છે.
આર્ચ લિનક્સ લાવણ્યતા, સાચી રીતે લખાયેલ કોડ, સરળતા અને ન્યૂનતમતા પર ધ્યાન રાખે છે અને તેનો ઉપયોગ કરવા માટે વપરાશકર્તાને તેને શીખવા માટેની ઇચ્છા હોવી જોઇએ. આર્ચ લિનક્સ માટેના "પેકમેન" સૉફ્ટવૅરનો ઉપયોગ કરીને તેમાં સૉફ્ટવૅર ઉમેરી, દૂર કે સુધારો કરી શકાય છે.
