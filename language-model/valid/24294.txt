અંબાઈદાસ જીવાભાઈ અમીન અથવા ભાઉ સાહેબ એ વસો અને કાઠીયાવાડના જાગીરદાર હતા. એ પોતે ચૂસ્ત વૈષ્ણવ ધર્મ પાળતા હતા. એમણે છ વખત લગ્ન કર્યા હોવા છતા એમને એક પણ સંતાન ન હતું. તેથી તેમણે સાવલીના જોરાભાઈના એકના એક પુત્ર અને પોતાના કુલ ત્રણમાંના સૌથી નાના ભાણેજ ગોવર્ધનભાઈને ગોપાળદાસ નામ આપીને દત્તક લીધા હતા. એમણે દેશી કારીગરોને ઉત્તેજન નામનું પુસ્તક લખ્યું હતું. મોતીભાઈ અમીનના શબ્દોમાં એ પુસ્તકમાં કરવામાં આવેલી દેશી કારીગરીના નાશની સમીક્ષા "પથરા પીગળાવે એવી ચોટદાર છે."
વસોમાં વસો સાર્વજનિક પુસ્તકાલય ખુલ્લુ મુકાવાનો સમારંભ થયો હતો તેજ દિવસે સવારે દેવસેવા પુજા કરતા કરતા હૃદય બંધ પડી જવાથી અવસાન પામ્યા.
