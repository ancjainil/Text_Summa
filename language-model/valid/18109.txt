લાટવિયાનો રાષ્ટ્રધ્વજ ૧૯૧૮માં સ્વતંત્ર સમયથી ૧૯૪૦માં સોવિયેત યુનિયનના કબ્જામાં ગયું ત્યાર સુધી અમલમાં હતો. સોવિયેત શાસનમાં તેના વપરાશને અટકાવવામાં આવ્યો. ૨૭ ફેબ્રુઆરી ૧૯૯૦ના રોજ ફરીથી તેને અપનાવવામાં આવ્યો.
આ ધ્વજ અથવા તેનું કોઈને કોઈ સ્વરૂપ ૧૩મી સદીથી વપરાશમાં છે. તેનો લાલ રંગ કેટલાક સમયે લાટવિયાની પ્રજાની આઝાદી માટે લોહી વહાવવાની તૈયારી તેમજ સ્વતંત્રતાને બચાવવા લડવાની તૈયારી બતાવે છે.
લાટવિયાના કાયદા અનુસાર ધ્વજનું જો માન યોગ્ય રીતે જળવાતું હોય તો તેને આભુષણ તરીકે પણ પ્રદર્શિત કરી શકાય. ધ્વજના અપમાન માટે સજા કરવાની જોગવાઈ છે.
ધ્વજને જમીનથી ઓછામાં ઓછો ૨.૫ મિટરની ઉંચાર પર ફરકાવવો. ધ્વજની સૌથી લાંબી બાજુ કરતાં ધ્વજદંડની લંબાઈ વધુ હોવી જોઈએ. તે સફેદ રંગનો, સીધો અને લાકડાનો હોવો જોઈએ.
