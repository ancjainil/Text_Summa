ઘરગથ્થું નેટવર્ક કે ઘરના વિસ્તારમાં ફેલાયેલ નેટવર્ક જે નિવાસી લોકલ એરિયા નેટવર્ક છે જે ઘરમાં રહેલ ઉપયોગી ડીજીટલ ઉપકરણો જેવાકે પ્રિન્ટ ઉપકરણ, સ્માર્ટફોન, એક-બે કમ્પ્યુટર કે લેપટોપ, સીસીટીવી કેમેરા, ડોર-ફોન વિગેરેને જોડે છે. આ જોડાણનો હેતુ મોટેભાગે આ બધા ઉપકરણોને ઈન્ટરનેટ પહોચાડવાનું છે. મોટેભાગે ઘરમાં ઈન્ટરનેટ સેવા-પ્રદાતા તરફથી ક્યાંતો ફાઈબર-ઓપ્ટિક કેબલ દ્વારા કે કેબલ ઈન્ટરનેટ એકસેસ દ્વારા કે ડીજીટલ સબ્સ્ક્રાઈબ લાઈન કે મોબાઈલ બ્રોડ-બેન્ડ તેવી તકનીકોથી પહોચાડેલ હોય છે. ઈન્ટરનેટ સેવા-પ્રદાતા દરેક ઘરદીઠ મોટેભાગે એક જ IP આપતો હોય છે એ તેના દ્વારા પ્રસ્થાપિત મોડેમ કે રાઉટર પર સ્થાપિત થયેલો હોય છે. આ રાઉટર કે મોડેમ નેટવર્ક એડ્રેસ ટ્રાન્સલેશન કે પ્રોક્સી સર્વરની મદદથી નેટવર્કમાં રહેલ ઉપકરણોને ઈન્ટરનેટ પૂરું પાડે છે. આજે WIFI જેવા ઉપકરણો કેબલ વગર ઘરમાં રહેલા ઉપકરણો માટે ઈન્ટરનેટની જોગવાઈ કરી આપે છે. 
હોમ ગ્રુપ એ ઘરમાં રહેલા નેટવર્ક સક્ષમ ઉપકરણોમાં સ્ટોરેજ ડિસ્ક શેર જેવી વિશેષતા આપે છે. ઉપરાંત પ્રિન્ટ ઉપકરણ, સ્કેનર, બીજા કમ્પ્યુટરો કુટુંબના દરેક સભ્ય માટે ઉપલબ્ધ થાય છે. આ નેટવર્કિંગ પિયર-ટુ-પિયર વિતરણ નેટવર્કિંગ પર આધારિત છે. 
Windows HomeGroup એ માઈક્રોસોફ્ટ વિન્ડોસ ૭ ની નવી વિશેષતા છે જે નેટવર્ક પર ફાઈલ શેર કરવા માટે વાપરાય છે. બધા વપરાશકર્તાઓ હોમ-ગ્રુપ સાથે જોડાયેલ કમ્પ્યુટરોની શેર કરેલી ડીરેકટરીઓનો ઉપયોગ કરી શકે છે. કુટુંબના સભ્યો માટે લોગઓન વખતે પાસવર્ડની જરૂર પડતી નથી વળી જો કોઈ ફાઈલને સુરક્ષિત શેર કરવી હોયતો હંગામી પાસવર્ડનો ઉપયોગ કરી શકાય છે. 
હોમ નેટવર્ક વાયર કે વાયરલેશ તકનીકોનો ઉપયોગ કરે છે. વાયર નેટવર્કમાં મોટેભાગે કવચવાળા કે કવચ વિનાના ટ્વીસટેડ પૈર કેબલનો ઉપયોગ કરે છે જેમ કે, વર્ગ ૩ થી લઈને વર્ગ-૬ માંથી કોઈપણ હોઈ શકે. પરંતુ, આ માટે કો-એક્ષેલ કેબલ કે ઘરમાં વપરાતા ઈલેક્ટ્રીકલ વાયરોનો પણ ઉપયોગ થઇ શકે. 
વાયરલેસ રેડીઓ સિગ્નલ ટેકનોલોજીનો ઉપયોગ કરીને સરળતાથી હોમ-નેટવર્ક બનાવી શકાય છે. IEEE પ્રમાણે 802.11 નેટવર્ક કહેવાય. મોટેભાગેના વાયરલેસ ઉપકરણો 802.11b અને 802.11g હેઠળ ૨.૪ GHz તથા 802.11a હેઠળ 5GHz ના આવર્તન પર કાર્ય કરે છે. આજના નવા ઉપકરણો આ બંને રેડીઓ બેન્ડને સમાવતા ધોરણ 802.11n માં સમાવિષ્ઠ થાય છે. વાયરલેસ નેટવર્કનો ઉપયોગ ઘણા ઈલેક્ટ્રીકલ ઉપકરણોને જોડવા કે તેમને ઈન્ટરનેટ આપવા કે તેને વાયર-લેન સાથે જોડવા થાય છે. WiFi એ IEEE 802.11 તકનીકો માટે અનુપાલન અને માર્કેટિંગ માટેનું પ્રમાણપત્ર છે. 
વાયરલેસ નેટવર્કિંગના વૈકલ્પિક તરીકે ઘરનું વાયરીંગનો ઉપયોગ નેટવર્કના માધ્યમ તરીકે થઇ શકે છે. 
ITU-T G.hn અને IEEE Powerline જેવા ધોરણો, જે ઘરના વાયરીંગની મદદથી ઉંચી-સ્પીડ વાળું લોકલ એરિયા નેટવર્ક પૂરું પડે છે. આવું નેટવર્કિંગ સીધી રીતે IPTV મેળવવા માટે વપરાતી તકનીકનું ઉદાહરણ છે. અત્યારે IEEEએ આ દરખાસ્તને P1901 થી પસાર કરી છે. IEEE સતત P1901ને દબાણપૂર્વક સંપૂર્ણપણે તમામ ભાવિ ઉત્પાદનો કે ઘર નેટવર્કીંગ માટે બનાવવામાં આવે તે માટે એકમાત્ર માનક તરીકે વિશ્વભરમાં માન્યતા માટે કામ કરી રહ્યું છે.
હોમ નેટવર્કમાં નીચે મુજબના ઉપકરણોનો ઉપયોગ કરેલો હોઈ શકે છે. 
મોટેભાગના નેત્વર્કીંગ ઉપકરણો નેટવર્કમાંના PC કે લેપટોપથી રૂપરેખાંકિત થઇ શકે છે. દા.ત. DSL મોડેમ વેબક્લાયન્ટ થકી નેટવર્કમાં રહેલ કોઈ પણ એક કમ્પ્યુટરથી રૂપરેખાંકિત થઇ શકે છે. હોમ નેટવર્કિંગમાં નીચેના સાધનો પણ વપરાયેલા હોઈ શકે
વાયરલેસ સિગ્નલની શક્તિ વધુ હોતી નથી તેથી તે પૂરા ઘરના વિસ્તાર કે ઘરના બધા ફ્લોર સુધી નેટવર્કને પહોચાડી શકતું નથી.  
ઘરના વાયરીંગ ને નેટવર્કના માધ્યમ તરીકે વાપરવું એક પડકાર છે જ ઉપરાંત ડેટા પ્રસારણ માટે ઈલેક્ટ્રીકલ ઓઉટલેટ નો ઉપયોગ શોરબકોરનો સામનો કરી કરવો તે પણ થોડું મહેનત માગી લે તેવું કામ છે. ઘરના વાયરીંગ માં થતા ઉપકરણોના ચાલુ બંધ થવાથી નેટવર્ક માધ્યમોમાં ડેટા ના અવર જવર ને નુકશાન થાય છે. ઈલેક્ટ્રીકલ ઉપકરણોથી થતા આવા ચંચુપાત પાછળ ઇલેક્ટ્રિક વાયરમાં રહેલો શોરબકોર જવાબદાર છે. 
લોકો પોતાના WiFi ઉપકરણોને તેની નિયત સીમાની બહાર વાપરવા માટે સાધનના આગ્રહણીય રૂપરેખાંકનની સલામતીને નીચી લાવે છે દા.ત. પાસવર્ડ સાદા સરળ રાખવા, પાસવર્ડ તરીકે ઘરના કોઈ સભ્યનું નામ અથવા ફોન નબર રાખવું વિ. ઉપરાંત WiFi ઉપકરણ વિશેની અજ્ઞાનતા સાધનની સલામતીમાં છીડા બનાવે છે જે સલામત નથી. દા.ત. WiFi સાથે જોડાણ કરવા કોઈપણ પ્રકારનું પ્રમાણીકરણ પૂછવું નહિ.
