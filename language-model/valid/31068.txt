રણછોડદાસ પગી, જેઓ રણછોડદાસ રબારી તરીકે પણ ઓળખાય છે, જેમણે ભારતીય ભૂમિસેનાને યુદ્ધોમાં ભોમિયા તરીકે મદદ કરી હતી. તેઓ ગુજરાતના બનાસકાંઠા જિલ્લાના વતની હતા.
ભારત-પાકિસ્તાનના ૧૯૬૫ના યુદ્ધ પહેલા પાકિસ્તાની લશ્કરે કચ્છ વિસ્તારના ઘણાં ગામો કબ્જે કરી લીધા હતા. રણછોડદાસે આ વિસ્તારોની મુલાકાત લઇને ગ્રામ્યજનો અને પોતાના સંબંધીઓ પાસેથી મહત્વની જાણકારી મેળવીને ભારતીય સૈન્યને ઘણી મહત્વની મદદ કરી હતી.
તેમના પ્રયત્નોના કારણે ૧૯૬૫ અને ૧૯૭૧ના યુદ્ધો દરમિયાન હજારો સૈનિકોનો બચાવ થયો હતો એમ મનાય છે. ભારતના સીમા સુરક્ષા બળે તેમના નામ પરથી એક ચોકીને નામ આપ્યું છે. તેમને પોલીસ અને સીમા સુરક્ષા દળ બંને દ્વારા સન્માનિત કરવામાં આવ્યા હતા. તેઓ ૨૦૧૩માં ૧૧૨ વર્ષની વયે અવસાન પામ્યા હતા.
