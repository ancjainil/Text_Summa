મલાવલ્લી હુચે ગૌડા અમરનાથ અથવા એમ. એચ. અમરનાથ   કન્નડ ફિલ્મોના અભિનેતા છે જેમનો જન્મ 29 મે 1952ના રોજ કર્ણાટક રાજ્યના માંડ્યા જિલ્લાના મદ્દુર તાલુકામાં થયો હતો. તેઓ કર્ણાટક રાજ્યના અગ્રણી રાજકીય નેતા પણ છે. અંબરીશનો જન્મ કર્ણાટકના માંડ્યા જિલ્લામાં કે એમ ડોડ્ડી નજીક ડોડ્ડારાસિનાકેરે ગામમાં થયો હતો. સુવિખ્યાત વાયોલિનવાદક તિરુમાકુડાલુ ચૌદીયા તેમના દાદા હતા. તેઓ 7 સંતાન પૈકી 6ઠ્ઠા હતા અને ભાઈઓમાં સૌથી નાના હતા. જન્મ સમયે તેમનું નામ અમરનાથ હતું અને તેમના પિતા મૈસુર હુચે ગૌડા એક વિનમ્ર અને ઉદાર વ્યક્તિ હતા. અંબરીશનું બાળપણ તેમના વિખ્યાત, સંગીતકાર, નાનાની છત્રછાયામાં વીત્યું હતું. મૈસુરમાં તેમનો વિશાળ સંયુક્ત પરિવાર હતો જ્યાં તેમણે પ્રાથમિક અભ્યાસ કર્યો હતો.
70ના દાયકામાં કન્નડ ફિલ્મોના સુવર્ણ યુગ દરમિયાન કન્નડ ફિલ્મ ઉદ્યોગમાં પુટ્ટાન્ના કાનાગલ નામનો જાદુ છવાયેલો હતો. કેટલીક મોટી હિટ ફિલ્મોના નિર્માતા તરીકે તેમને વિવેચકો તથા સામાન્ય લોકો આદર આપતા હતા. તેઓ પથ્થરને પણ સુધારી દે તેવી વ્યક્તિ તરીકે ઓળખાતા હતા. 1971માં પુટ્ટુન્ના તેમની નવી ફિલ્મ “નાગરા હાવુ” માટે નવા ચહેરાની શોધમાં હતા અને અંબરીશના સારા મિત્ર સંગ્રામે તેમની ઇચ્છા વિરૂદ્ધ સ્ક્રીન ટેસ્ટ માટે સૂચવ્યું હતું. સ્ક્રીન ટેસ્ટનો દિવસ આવ્યો ત્યારે અંબરીશ છુપાઇ ગયા અને બિચારા સંગ્રામે તેની ભારે શોધખોળ કરવી પડી હતી. 
અંતે તેઓ તેમને શોધી શક્યા ત્યારે તેમણે ખરા અર્થમાં તેમને ખેંચીને સ્ટુડિયો પર લઇ જવા પડ્યા હતા. ગુઢ વ્યક્તિત્વ ધરાવતા ડિરેક્ટરે તેમના પર એક નજર નાખી અને તેમને મેક અપ લગાવીને ટેસ્ટ માટે તૈયાર થવા માટે જણાવ્યું. અંબીને વિશ્વાસ હતો કે તેઓ ટેસ્ટમાં નિષ્ફળ જશે. ટેસ્ટ માટે તેમને છોકરીઓની છેડતી કરતા એક કોલેજિયન યુવાનનો નાનકડો પરંતુ મજબૂત ભાગ આપવામાં આવ્યો હતો અને આ ભાગ માટે તેમને પાસ કરવામાં આવ્યા હતા. આ ફિલ્મમાં વિષ્ણુવર્ધનને પણ પહેલી વાર રજૂ કરવામાં આવ્યા હતા જે હીરો તરીકે ભવિષ્યના અન્ય એક સુપરસ્ટાર બન્યા હતા અને કર્ણાટક ફિલ્મ ઉદ્યોગમાં ઇતિહાસ સર્જ્યો હતો. અંબરીશે “જલીલ” નામે નાનકડી ભૂમિકા ભજવીને બધાનું ધ્યાન ખેંચ્યું હતું અને કન્નડ ફિલ્મ ઉદ્યોગને એક નવો યુવાન વિલન મળ્યો હતો. હિંદીમાં આ ફિલ્મ ઝહેરીલા ઇન્સાન તરીકે ફરી બનાવવામાં આવી ત્યારે તેમાં તેમણે આ જ ભૂમિકા ભજવી હતી.
અંબરીશ “અમરનાથ” નામની ફિલ્મ સાથે હીરો બન્યા હતા. વી. કે. રમેશ દ્વારા હીરો તરીકે તેમને રજૂ કરાયા હતા. પરંતુ હીરો તરીકે તેમને પ્રથમ સફળતા તેમના નિકટના મિત્ર રાજેન્દ્ર સિંઘ બાબુ દ્વારા નિર્દેશિત ફિલ્મમાં મળી હતી. આ વર્ષ હતું 1980 અને ફિલ્મ હતી અંતા જે વિક્રમસર્જક હીટ હતી. આ ફિલ્મને હિંદી, તમિળ અને તેલુગુમાં પણ બનાવવામાં આવી હતી. તેમણે “કનવર લાલ” તરીકે વિખ્યાત ભૂમિકા ભજવી હતી, તેમનો જાણીતો ડાયલોક હતો, “કુત્તે, કનવર નહીં, કનવર લાલ બોલો”
અંબરીશે લગભગ 208 ફિલ્મોમાં અભિનય કર્યો હતો જેમાં પુટ્ટાના કનાગલ ફિલ્મો જેમ કે પડ્ડુવારા હાલી પન્ડાવારુ, શુબા મંગલા અને રંગનાયકીનો સમાવેશ થતો હતો.2010માં અંબરીશે મુખ્ય અભિનેતા તરીકે સૌથી વધુ કન્નડ ફિલ્મોમાં કામ કર્યું હતું અને સુપરસ્ટાર ડો. રાજકુમારના મુખ્ય અભિનેતા તરીકે 206 ફિલ્મોના વિક્રમને તોડ્યો હતો.અન્ય સુપરસ્ટાર ડો. વિષ્ણુવર્ધન કન્નડ ફિલ્મ ઉદ્યોગમાં તેમના શ્રેષ્ઠ મિત્રો પૈકી એક છે અને તેમણે 200થી વધુ ફિલ્મોમાં મુખ્ય અભિનેતા તરીકે કામ કર્યું છે. 
અંબરીશે 1980ના દાયકામાં ઘણી ફિલ્મોમાં એન્ગ્રી યંગ મેનની ભૂમિકા ભજવી હતી અને કેટલીક ફિલ્મો ખાસ તેમને ધ્યાનમાં રાખીને બનાવાઇ હતી. તેમાંથી સૌથી પ્રારંભિક ફિલ્મ રાજકીય ઉપહાસ “અંતા” હતી જેનું નિર્દેશન રાજેન્દ્ર સિંઘ બાબુએ કર્યું હતું અને તેને હિંદી અને તમિલમાં પણ બનાવાઇ હતી. આ વિવાદાસ્પદ ફિલ્મ ભારતની પ્રથમ એવી ફિલ્મ હતી જેમાં રાજકારણીઓ અને સરકારી અધિકારીઓને ભ્રષ્ટ અને વિલન જેવા દર્શાવાયા હતા. ચક્રવ્યૂહ અને “નવી દિલ્હી” પણ આ લાઇન પર જ બનેલી હતી, તેમાંથી પ્રથમને હિંદીમાં “ઇન્કલાબ” તરીકે બનાવવામાં આવી હતી જેમાં અમિતાભ બચ્ચનને ભૂમિકા ભજવી હતી જ્યારે બીજી આ જ નામની મલયાલમ હિટની રિમેક હતી. તેમની અન્ય જાણીતી ફિલ્મોમાં સામેલ છે રંગાનાયકી, ટોની, રાણી મહારાણી, એલાવિના ઉડુગોરે, હૃદય હાદિતુ, હોંગકોંગનાલી એજન્ટ અમર, માન્નીના ડોની અને ઓડા હોટ્ટીદાવારુ. “મસાનાડા હુવુ”, “ઇલુ સુટ્ટીના કોટે” અને મલયાલમ ફિલ્મ “ગાનમ”માં તેમનની ભૂમિકાને વિવેચકોએ વખાણી હતી. તેમણે દંતકથારૂપ કલાકાર ડો. રાજકુમાર સાથે પણ અભિનય કર્યો હતો. તેઓ “મંડ્યાડા ગાન્ડુ”, કલિયુગ કર્ણ, બળવાખોર અભિનેતા તરીકે પણ ઓળખાય છે. તેમને સ્ટેટ એવોર્ડ, આંધ્ર પ્રદેશ સરકારના એનટીઆર એવોર્ડ અને ફિલ્મફેર એવોર્ડ થી પણ સન્માનિત કરવામાં આવ્યા છે.તેઓ પ્રથમ કન્નડ અભિનેતા હતા જેમને કર્ણાટક સરકાર દ્વારા મૈસૂર દશેરા ફેસ્ટિવલનું ઉદઘાટન કરવાનું સન્માન મળ્યું હતું.
અંબરીશને માંડ્યા સંસદીય મતક્ષેત્રમાંથી જનતા દળના સભ્ય તરીકે 12મી લોકસભા માટે ચૂંટવામાં આવ્યા હતા. ત્યાર બાદ તેઓ ભારતીય રાષ્ટ્રીય કોંગ્રેસમાં જોડાયા અને ત્યારથી વધુ બે ટર્મ માટે તેઓ માંડ્યા લોક સભા મતક્ષેત્રનું જ પ્રતિનિધિત્વ કરી રહ્યા છે. 14મી લોકસભામાં તેઓ રાજ્ય કક્ષાના માહિતી અને પ્રસારણ મંત્રી હતા, પરંતુ કાવેરી વિવાદ ટ્રિબ્યુનલ એવોર્ડ અંગે અસંતોષ હોવાથી તેમણે રાજીનામું આપ્યું હતું, જોકે તેમનું રાજીનામું વિધિવત રીતે સ્વીકારવામાં આવ્યું ન હતું. મે 2009ની સામાન્ય ચૂંટણીમાં તેમનો પરાજય થયો હતો.
જાહેર જીવન દરમિયાન તેમણે નીચેના પદ સંભાળ્યા હતા
એમ. એચ. અંબરીશ વડાપ્રધાન મનમોહન સિંઘના મંત્રી મંડળમાં રાજ્ય કક્ષાના માહિતી અને પ્રસારણ મંત્રી તરીકે જોડાયા હતા. તેમણે 24 ઓક્ટોબર 2006ના રોજ શપથ ગ્રહણ કર્યા હતા.જોકે 15 ફેબ્રુઆરી 2007ના રોજ તેમણે કાવેરી મુદ્દે કેન્દ્રીય મંત્રીમંડળમાંથી રાજીનામું આપી દીધું હતું.
અંબરીશે 8 ડિસેમ્બર 1991ના રોજ અભિનેત્રી સુમાલથા સાથે લગ્ન કર્યા હતા અને તેમને અભિષેક નામે એક પુત્ર છે.
