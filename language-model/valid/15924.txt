છેલ આણંદજી વાયડા ભારતના કલા દિગ્દર્શક અને કલા નિર્માણકાર હતા.
૧૯૬૩ની સાલમાં તેઓ કલા દિગ્દર્શન અને કલા નિર્માણના વ્યવસાયમાં આવ્યા. પરેશ દારુની સાથે તેમની જોડી છેલ-પરેશ તરીકે જાણીતી હતી. આ જોડીએ સાથે મળીને પાંચ ભાષાઓનાં ૭૦૦ કરતાં વધુ નાટકો, છ ભાષાઓનાં ૪૪ ચલચિત્રો અને ત્રણ ભાષાઓનાં ટીવી ધારાવાહિકોના સેટ નિર્માણ કર્યા. આ ફિલ્મોમાં ટ્રેન ટુ પાકિસ્તાન, અનકહી અને લોરી નો સમાવેશ થાય છે.
તેમનું અવસાન ૧૨ નવેમ્બર, ૨૦૧૪ ના રોજ મુંબઈ ખાતે થયું. તેમનાં પુત્ર સંજય છેલ પણ લેખક અને દિગ્દર્શક છે.
