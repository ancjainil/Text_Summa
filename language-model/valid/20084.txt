ગુજરાત અને ભારતમાં સ્થાન
પત્રી ભારતના ગુજરાત રાજ્યના કચ્છ જિલ્લાના મુન્દ્રા તાલુકામાં આવેલું એક ગામ છે. આ ગામના લોકોનો મુખ્ય વ્યવસાય ખેતી, ખેતમજૂરી, નોકરી તેમ જ પશુપાલન છે. આ ગામમાં મુખ્યત્વે મગ, તલ, બાજરી, જુવાર, રજકો તેમ જ અન્ય શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
પત્રી મુંદરા તાલુકામાં આવેલું એક મોટું ગામ છે. આ ગામની દક્ષિણમાં કાંડાગરા નાના, પશ્ચિમ દિશામાં વાંકી, પૂર્વ દિશામાં બગડા, ફાચરીયા તથા ઉત્તર દિશામાં ભુજ તાલુકાનું મોટા બંદરા ગામ આવેલ છે.
પત્રી ગામનું જૂનું નામ અમરાપુરી હતું. આ ગામની સ્થાપના જામ જેસરજીના પૌત્ર અને હોથીજીના પુત્ર જામ રાયધણજીએ કરી હતી. અમરાપુરીની રચના થયા પછી રાયધણજીના બે પુત્ર જામ કુબરજી અને રાઉજી તેનું શાસન સંભાળવા લાગ્યા. સમય જતા રાઉજી અલગ થઇ ગયા, જેને કચ્છી ભાષામાં 'પતર્યા' એમ કહેવાયું. જેના પરથી આ ગામનું નામ પતર્યા પરથી પત્રી પડ્યું.







