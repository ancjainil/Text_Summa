ગુજરાત અને ભારતમાં સ્થાન
વાસણ ભારત દેશના પશ્ચિમ ભાગમાં આવેલા ગુજરાત રાજ્યના ઉત્તર ભાગમાં આવેલા બનાસકાંઠા જિલ્લામાં આવેલા કુલ ૧૨ તાલુકાઓ પૈકીના એક એવા પાલનપુર તાલુકામાં આવેલું એક ગામ છે. પાલનપુરની પૂર્વ દિશામાં ૧૦ કિમીનાં અંતરે આવેલા આ ગામની વસ્તી આશરે ૨૫૦૦ની છે. વાસણ ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ઘઉં, જીરુ, વરિયાળી, બાજરી, કપાસ, દિવેલા, રજકો તેમ જ અન્ય શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
ગામમાં અંબાજીનું અને ભગવાન શિવનું મંદિર અવેલું છે. નવરાત્રીની આઠમના દિવસે અંબાજી માતાનાં મંદિરે હવન થાય છે. ઉમરદશી નદીને કિનારે આવેલા આ ગામમાં હાથીપગા નામનું તળાવ છે. પગપાળા અંબાજી જતા લોકો અહીં વિશ્રામ કરે તે માટે વિશ્રામગૃહ બનાવેલું છે. અહીથી ૧૦ કિ.મી.નાં અંતરે બાલારામ નામનુ પર્યટન સ્થળ આવેલું છે. આ ઉપરાંત બાજોટીયા અને હર ગંગેશ્વર મહાદેવ પણ નજીકમાં આવેલાં છે. વાસણ ગામમા આવવા માટે પાલનપુરથી બસ સેવા મળી રહે છે. ગોળા, જલોત્રા, ધાણધા, માલણ એ આસપાસના ગામો છે.
વાસણ ગામ ૨૪° 18 ૨૨° N અક્ષાંશ-રેખાંશ પર આવેલુ છે.
