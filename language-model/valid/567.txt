ગુજરાત અને ભારતમાં સ્થાન
સિદસર અથવા સિદસર ભારત દેશના પશ્ચિમ ભાગમાં આવેલા ગુજરાત રાજ્યના સૌરાષ્ટ્ર પ્રદેશમાં આવેલા જામનગર જિલ્લાના જામજોધપુર તાલુકામાં આવેલું ગામ છે. અહીંનો મુખ્ય વ્યવસાય ખેતી તથા પશુપાલન છે. ગામમાં મુખ્યત્વે મગફળી, કપાસ, ડુંગળી, લસણ, એરંડા તથા ઘઉં, બાજરી, મકાઈ વગેરે પાકો લેવામાં આવે છે.
આઝાદી પહેલા સિદસર ગોંડલ રજવાડામાં હતું.
સિદસર વેણું નદીના કાંઠે વસેલું છે. સિદસર જવા માટે રાજકોટથી ગોંડલ, વીરપુર, જેતપુર, ધોરાજી, ઉપલેટા થઈને જઈ શકાય છે. આ ગામ જામનગરથી દક્ષિણ તરફ ૧૧૦ કિ.મી. અને જુનાગઢ શહેરથી અંદાજે ૬૫ કિ.મી. જેટલું થાય છે.
વિક્રમ સંવત ૧૯૫૫ના ભાદરવા મહિનાની પૂનમે આ ગામે શ્રી ઉમિયા માતાજી પ્રગટ થયા હોવાની લોકવાયકા છે અને હાલમાં અહીં માતાજીનું મંદિર આવેલું છે. ગામની દક્ષિણ દિશામાં આલેચ બરડા ડુંગરમાં ઝીઝુડાની ખાણ પાસે પ્રાચીન ગુફાઓ આવેલી છે, જે રાજકોટ જિલ્લાના ઉપલેટા તાલુકામાં આવેલા ઢાંક ગામથી પશ્ચિમ તરફ છે.
