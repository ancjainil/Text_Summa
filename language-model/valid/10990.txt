ગિરા નદી એ પુર્ણા નદીની એક ઉપ-નદી છે, જે ગુજરાત રાજ્યમાં થઈને વહે છે.
આ નદીની કુલ લંબાઈ ૧૨૯ કિમી. છે. તેનો ઉદ્ભવ ડાંગ જિલ્લામાં આવેલી પાંડવ ગુફા નજીકના કેચમેન્ટ વિસ્તારમાંથી થાય છે અને અંત વાલોડ નજીક મિંઢોળા નદીનાં મિલન સાથે થાય છે. ખાસ તો તેનો ઉપયોગ પાણી સંચય માટે કરવામાં થાય છે, જે માટે તેના પર ૧૦ જેટલા નાના-મોટા ચેકડેમ બાંધવામાં આવ્યા છે. આ નદી વાંકાચુકા વળાંકો વાળી હોવાથી તેના પર વાહન-વ્યવહારના લગભગ ૬ જેટલા પુલો આવેલા છે. પ્રાકૃતિક સૌંદયની દ્રષ્ટીએ તે અનોખી છે, તેના પર ગિરમાળ ગામ પાસે આવેલો ગિરા ધોધ જોવા લાયક છે. ઉપરાંત કેટલાય પર્વતો પર આવેલા માર્ગો તેની શોભા વધારે છે.
