મુનમુન દત્તા એક ભારતીય ફિલ્મ અને ટેલિવિઝન અભિનેત્રી અને મોડલ છે. તેણીએ લાંબા સમયથી અવિરત ચાલી રહેલી હિન્દી ધારાવાહિક તારક મહેતા કા ઉલ્ટા ચશ્મામાં બબીતા તરીકે અભિનય કર્યો છે.
મુનમુન દત્તાનો જન્મ દુર્ગપુર, પશ્ચિમ બંગાળ ખાતે ગાયકોના એક કુટુંબ થયો હતો. તેમણે શાસ્ત્રીય સંગીતમાં ઔપચારિક તાલીમ મેળવી છે. તેના ઉચ્ચતર માધ્યમિક શિક્ષણ સમાપ્ત કર્યા પછી પુણે, મહારાષ્ટ્ર ખાતે એક કોલેજમાં પ્રવેશ લીધો. તે પૂર્ણ થયા પછી સ્નાતકોત્તર પદવી ઇંગ્લીશ વિષયમાં મેળવેલ છે.
પૂણેમાં વસવાટ દરમ્યાન દત્તાએ ફેશન શોમાં ભાગ લીધો હતો. મુંબઈ આવીને તેણીએ અભિનયની શરૂઆત ઝી ટીવી પર ૨૦૦૪ના વર્ષમાં હમ સબ બારાતી નામના ધારાવાહિકથી કરી હતી. પોતાની પ્રથમ ફિલ્મ ભૂમિકા તેણીએ કમલ હસનની મુંબઇ એક્સપ્રેસ ફિલ્મમાં કરી હતી, ૨૦૦૬ના વર્ષમાં તેણીએ ફિલ્મ હોલીડે માં અભિનય કર્યો છે.
