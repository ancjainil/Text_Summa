ગુજરાત અને ભારતમાં સ્થાન

કુકડા ભારત દેશના પશ્ચિમ ભાગમાં આવેલા ગુજરાત રાજ્યના નવસારી જિલ્લાના પાંચ તાલુકાઓ પૈકીના એક એવા વાંસદા તાલુકાનું ગામ છે. કુકડા ગામમાં પ્રાથમિક શાળા, આંગણવાડી, દુધની ડેરી, પંચાયતઘર જેવી સગવડો ઉપલબ્ધ થયેલ છે. આ ગામમાં મોટા ભાગની વસ્તી આદિવાસીઓની છે. અંહીના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. અહીંની મુખ્ય ખેતપેદાશ ડાંગર, શેરડી, કેરી તેમ જ શાકભાજી છે.
કુકડા ગામ પાસેથી કોસખાડી નદી વહે છે. આ ગામ ભિનારથી પૂર્વ દિશામાં ૪ કિમીના અંતરે તેમ જ મોટી ભમતીથી ઉત્તર દિશામાં પ કિમીના અંતરે આવેલું છે. અહીંથી પાકા સડક માર્ગ દ્વારા ઉનાઇ, ભિનાર, તાલુકામથક વાંસદા, કુરેલિયા તેમ જ સરા ગામ પણ જઇ શકાય છે. અંહીના લોકો કુકણા બોલી અને ધોડીયા બોલી બોલે છે, જે ગુજરાતી ભાષાથી એકદમ અલગ હોય છે. 
