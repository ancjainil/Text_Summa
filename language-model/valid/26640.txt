ભારતી ભૂષણ એ ગુજરાતી સાહિત્યનું ત્રિમાસિક સામયિક હતું.
બાલાશંકર કંથારીયાની ગઝલો અને ઉર્મિકાવ્યો આ ત્રિમાસિકમાં જ પ્રગટ થયેલા. બલિહારી તારા અંગની ચંબેલીમાં દીઠી નહીં સખ્તાઈ તારા દિલની, મે વ્રજ માં દીઠી નહીં ગઝલ સામાયિકમાં પ્રથમ પ્રગટ થઈ હતી.
ભારતી ભૂષણમાં ધર્મ, ઇતિહાસ, રાજકારણ વગેરે વિષયો ઉપર લેખો પ્રગટ થયા અને અનુવાદો પણ તેમાં જ પ્રગટ થતાં હતા. કવિ મણિશંકર રત્નજી ભટ્ટ 'કાન્ત' દ્વારા થયેલ મુચ્છકટિકાનો અનુવાદ પણ આ સામાયિકમાં છપાયેલો. કાન્તની કવિતાઓ અને લેખો પણ તેમાં પ્રગટ થયેલા.
કેશવ હ. ધ્રુવના અમરુશતકનું અવલોકન અને હાફિઝ વિશેના લેખો પણ આ સામાયિકમાં છે.
ભારતી ભૂષણની શરૂઆત ગુજરાતી ગઝલકાર બાલાશંકર કંથારીયાએ ઇ.સ ૧૮૮૭માં ભરૂચથી કરી હતી. તેના અઢાર અંક ઇ.સ ૧૮૯૫ સુધીમાં પ્રગટ થયા હતા.
