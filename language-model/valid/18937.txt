જગત શિરોમણી મંદિર એક હિંદુ ધર્મનું મંદિર છે, જે ભારત દેશના રાજસ્થાન રાજ્યના અજમેર જિલ્લામાં આમેર ખાતે આવેલું છે. આ મંદિર હિન્દૂ દેવતાઓ મીરાં બાઇ, કૃષ્ણ અને વિષ્ણુ ને સમર્પિત છે. તેનું બાંધકામ ૧૫૯૯-૧૬૦૮ની વચ્ચેના સમયમાં રાણી કનકાવતી દ્વારા કરાવવામાં આવ્યું હતું, જે રાજા માનસિંઘ પહેલાની પત્ની હતી. આ મંદિર તેમના પુત્ર જગત સિંહની સ્મૃતિમાં બાંધવામાં આવ્યું હતું.
આ મંદિરને આમેર નગરના સ્થાનિક ઇતિહાસમાં અત્યંત મહત્વપૂર્ણ ગણવામાં આવે છે. આ મંદિર ખાતે ભગવાન કૃષ્ણની એક પ્રતિમા છે, જે હિન્દૂ ધર્મના લોકો માટે શ્રદ્ધાનું પ્રતિક છે. ધાર્મિક ઉપદેશો અનુસાર આ પ્રતિમા સાથે એવી જ મીરાંબાઇની પ્રતિમા છે, જેનું મેવાડ રાજમાં પૂજન કરવામાં આવે છે.
જગત શિરોમણી મંદિરનો બાહ્ય દેખાવ
