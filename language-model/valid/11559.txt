ગુજરાત અને ભારતમાં સ્થાન
લુણી ભારતના ગુજરાત રાજ્યના કચ્છ જિલ્લાના મુન્દ્રા તાલુકામાં આવેલું એક ગામ છે. આ ગામના લોકોનો મુખ્ય વ્યવસાય ખેતી, ખેતમજૂરી, માછીમારી, નોકરી તેમ જ પશુપાલન છે. આ ગામમાં મુખ્યત્વે મગ, તલ, બાજરી, જુવાર, રજકો તેમ જ અન્ય શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
આ ગામ દરિયા કિનારે આવેલું હોઈ અહીં માછી મારી નો ઉદ્યોગ ચાલે છે.
આ ગામ તાલુકા મથક મુન્દ્રા થી ૧૦ કિલોમીટર અને જિલ્લા મથક ભૂજ થી ૬૦ કિલોમીટર જેટલા અંતરે સડાઉ અને વડાલા ગામની વચ્ચે આવેલ છે.
આ ગામમાં ગણેશજી મહારાજનું મંદિર આવેલ છે, જેને કારણે આ ગામ 'લુણી-ગણેશ' તરીકે પણ જાણીતું છે. 'કચ્છ મહેશ્વરી મેઘવાળ સમાજ'ના પ્રચારક માતંગ દેવના પુત્ર લુણંગદેવ થોડો સમય આ ગામમાં રહ્યા હતા. એમણે આ મંદિરની સ્થાપના કરી હતી. આ મંદિરે ચૈત્ર સુદ ચોથના દિવસે મેળો ભરાય છે. 







