ભુપેન હજારિકા સેતુ અથવા ઢોલા-સદિયા પુલ ભારત દેશનો સૌથી લાંબો પુલ છે. આ પુલનું ઉદ્ઘાટન ૨૬ મે ૨૦૧૭ના રોજ વડાપ્રધાન નરેન્દ્ર મોદી દ્વારા કરવામાં આવ્યું છે. આ ૯.૧૫ કિમી લાંબો સેતુ લોહિત નદી પર બાંધવામાં આવ્યો છે, જે બ્રહ્મપુત્રા નદીની એક મુખ્ય ઉપનદી પૈકીની એક છે. તેના એક છેડે અરુણાચલ પ્રદેશ રાજ્યનું ઢોલા નગર અને બીજા છેડે આસામ રાજ્યના તિનસુકિયા જિલ્લાનું સદિયા નગર આવેલ છે. આ સેતુ દ્વારા અરુણાચલ પ્રદેશ અને આસામ વચ્ચેના વાહન-વ્યવહારના સમયમાં ચાર કલાકનો ઘટાડો થશે. ભુપેન હજારિકા પુલ મહારાષ્ટ્ર રાજ્યના મુંબઈ શહેર ખાતે આવેલ બાંદ્રા-વરલી સમુદ્રસેતુ કરતાં ૩.૫૫ કિમી વધુ લંબાઈ ધરાવે છે.
