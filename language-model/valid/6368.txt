તાઓ ચીન દેશનો પ્રાચીન ધર્મ છે. લાઓત્સે આ ધર્મના સ્થાપક હતા. તેમનો જન્મ ઇ. પૂ. ૬૦૦માં થયો હોવાનું માનવામાં આવે છે. આ ધર્મને તાઓ તરીકે ઓળખવામાં આવ્યો, જેનો અર્થ 'માર્ગ' થાય છે. આ ધર્મનો પ્રાચિન ધર્મગ્રંથ તાઓ તે ચીંગ છે. આ ધર્મમાં ધ્યાનનું અધિક મહત્વ રહેલું છે. આ ધર્મ મનુષ્યને સરળ જીવન જીવવા માટે તેમજ નવું શીખવા માટેની પ્રેરણા આપે છે અને તેનો હેતુ સ્વસ્થ, સુસંસ્કૃત અને આદરણીય સમાજનું નિર્માણ થાય તેવો છે. કરુણા, સમધારણ અને નમ્રતા એ તાઓ ધર્મના સિદ્ધાંતો માટે ત્રણ રત્નો ગણાય છે.
