કલકલિયો એ દક્ષિણ ગુજરાતના મુખ્ય શહેર સુરત ખાતેથી શહેરની નેચર ક્લબ દ્વારા બહાર પાડવામાં આવતું એક પ્રકૃતિ અને પર્યાવરણને લગતું સામાયિક છે. વર્ષ ૨૦૧૪ના સમયમાં પ્રકૃતિપ્રેમી લવકુમાર ખાચર દ્વારા આ સામાયિકનું વિમોચન કરવામાં આવ્યું હતું.
આ સામાયિકમાં ગુજરાત રાજ્યના પર્યાવરણ પ્રેમીઓ અને પ્રકૃતિ પ્રેમીઓ પોતાના અનુભવો, વૃક્ષો, પ્રાણીઓ, પક્ષીઓ અને જળસૃષ્ટિ તેમ જ પ્રકૃતિને લગતી તમામ બાબતોને લગતા લેખો ધરાવતી માહિતી પ્રગટ કરવામાં આવે છે. આ સામાયિક ત્રિમાસિક છે.
નેચર ક્લબ સુરત દ્વારા શરૂ કરવામાં આવેલા આ સામાયિકમાં ગુજરાત રાજ્યની પ્રાકૃતિક-સંપદા, ગુજરાતનાં પ્રકૃતિ-મંડળો અને સ્થાનિકો દ્વારા કરવામાં આવતા સંશોધન પરત્વે વધુ મહત્ત્વ આપવામાં આવે છે અને તેમાં ગુજરાત રાજ્યની વન્યપ્રાણી-સંપદાની તસવીરો પણ પ્રગટ કરવામાં આવે છે.
