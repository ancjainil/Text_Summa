વીરાંગના નાયકી દેવી ચાલુક્ય વંશ ના મહારાણી હતા, જેમણે વર્ષ ૧૧૭૮માં મહોમ્મદ ઘોરી ને પરાજીત કર્યો હતો. 
વીરાંગના નાયકી દેવી કદંબ રાજ્ય ના મહામંડલેશ્વર, પર્માંડી ના પુત્રી હતા. તેમનો વિવાહ ગુજરાત ના મહારાજા અજયપાલ સાથે થયો હતો. મહારાજા અજયપાલ સિદ્ધરાજ જયસિંહ ના પૌત્ર તથા કુમારપાળ ના પુત્ર હતા. એક અંગરક્ષક દ્વારા વર્ષ ૧૧૭૬ માં અજયપાલ ની હત્યા પછી રાજ્ય ની સત્તા ની કમાન નાયકી દેવી ના હાથ માં આવી ગઈ હતી કારણ કે તે સમયે તેઓ નો પુત્ર મુલરાજ બાળક હતો.
મહોમ્મદ ઘોરી ને જયારે ખબર પડી કે ગુજરાત પર એક વિધવા રાણી નું શાશન છે ત્યારે તેણે ગુજરાત પર ચઢાઈ કરી દીધી. આ આક્રમણની પહલેથી મળેલ માહિતી નાં આધારે નાયકી દેવી ની સેનાએ ગુજરાત ની રાજધાની પાટણ થી દુર આબુ પર્વત ની તળેટીમાં કયાદરા ની નજીક પહોચી ઘોરી સાથે યુદ્ધ કર્યું. આ યુદ્ધ માં ઘોરી ખરાબ રીતે ઘાયલ થયો તથા તેણે પ્રાણ બચાવવા માટે પલાયન કરવું પડ્યું. આ ઘટના પછી ઘોરી એ કદી ગુજરાત ઉપર નજર ન નાખી.
