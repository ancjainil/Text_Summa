ગુજરાત અને ભારતમાં સ્થાન
હરસોલી ભારત દેશના પશ્ચિમ ભાગમાં આવેલા ગુજરાત રાજ્યના મધ્ય ભાગમાં આવેલા ગાંધીનગર જિલ્લામાં આવેલા કુલ ૪ તાલુકાઓ પૈકીના એક એવા દહેગામ તાલુકામાં આવેલું એક ગામ છે. હરસોલી ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ઘઉં, બાજરી, કપાસ, દિવેલી તેમ જ શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
હરસોલી ગામ ગાંધીનગર થી ૩૦ કિમી અને દહેગામ થી ૮ કિમી દુર અાવેલ છે. ગામની બાજુમાં મેશ્વો નદી અને નર્મદાની કેનાલ આવેલ છે.
ગામની બાજુમાં તોતરાય માતાજીનું મંદીર અાવેલ છે. જે કોઇ તોતળું બોલતુ હોય અથવા જીભ અચકાતી હોય તેની માનવાથી સફળ થાય છે એવી લોકવાયકા છે. આ સ્થળ પ્રવાસ માટે પણ જાણીતું છે. 
