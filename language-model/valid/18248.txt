ઢાંચો:Infobox TV channel
ડિસ્કવરી ચેનલ  એ એક અમેરિકન સેટેલાઇટ અને કેબલ ટીવી ચેનલ છે,જેની સ્થાપના જોહ્ન હેન્ડ્રિક્સ દ્વારા અને તેનું વિતરણ ડિસ્કવરી કોમ્યુનિકેશન્સ દ્વારા કરવામાં આવ્યું હતુ. તે સીઇઓ, ડેવિડ ઝેસ્લેવ દ્વારા સંચાલિત જાહેર વેપારી કંપની છે. તે પ્રાથમિક રીતે લોકપ્રિય વિજ્ઞાન, ટેક્નોલોજી અને ઇતિહાસ પર કેન્દ્રિત દસ્તાવેજી કાર્યક્રમો આપે છે. યુ.એસ.માં, મુખ્ય ડિસ્કવરી નેટવર્ક માટેનું પ્રોગ્રામીંગ પ્રારંભિક રીતે અનુમાનિત તપાસ જેવી વાસ્તવિકતા આધારિત ટેલિવિઝન થીમ, ઓટોમોબાઇલ્સ, અને ધંધારોજગાર પર ધ્યાન કેન્દ્રીત કરતું હતું; તે કુટુંબો અને યુવાન દર્શકોને લક્ષ્ય બનાવતા દસ્તાવેજી ચિત્રપટ પણ દર્શાવતી હતી. લોકપ્રિય વાર્ષિક ચિત્રપટ શાર્ક વિક છે. 
17મી જુન, 1985ના રોજ, બીબીસી, અમેરિકાની રોકાણ કંપની એલન એન્ડ કોમ્પેન, વેન્ચર અમેરિકા અને ઘણા અન્ય રોકાણકારોની 5 મિલિયન ડોલરની પ્રારંભિક મૂડી સાથે ડિસ્કવરી ચેનલની રજુઆત થઇ હતી. શરૂઆતમાં તે 1,56,000 ઘરોમાં પ્રદર્શિત થતી હતી અને તેનું પ્રસારણ બપોરે 3 વાગ્યાથી રાતના 3 વાગ્ય સુધી એમ 12 કલાક માટે થશે જેમાં 7 ટકા કાર્યક્રમો અમેરિકાના દર્શકો માટે નવા હશે. આ ચેનલ અને તેની મુખ્ય કંપનીની સ્થાપનના શ્રેય જોહ્ન હેન્ડ્રિક્સને આપવામાં આવે છે, જે તે સમયે 1982માં કેબલ એજ્યુકેશનલ નેટવર્ક ઇન્ક તરીકે ઓળખાતી હતી. તેના પ્રારંભિક વર્ષોમાં, ચેનલે સમાચાર કાર્યક્રમ રેમ્યા સહિતના કેટલાક સામ્યવાદી કાર્યક્રમો પ્રસારિત કર્યા. 1988માં, ચેનલે ક્રિસ્ટીયન સાયન્સ મોનિટર દ્વારા રજુ કરવામાં આવેલા રાત્રી કાર્યક્રમ વર્લ્ડ મોનિટર નું પ્રિમીયર કર્યું. આ ઉપરાંત 1988માં પ્રથમ વાર શાર્ક વિક ની પણ રજુઆત કરવામાં આવી, જે ત્યારથી વર્ષે દર્શાવવામાં આવે છે. પાંચ વર્ષના સમયગાળામાં, ચેનલ 50 મિલિયન ઘરો સુધી વિસ્તરણ પામી. 
4 જાન્યુઆરી, 2006ના રોજ, ડિસ્કવરી કોમ્યુનિકેશન્સે એવી જાહેરાત કરી કે ટેડ કોપ્પલ, લાંબા સમયથી એક્ઝક્યુટિવ પ્રોડ્યુસર રહેલા ટોમ બેટ્ટાગ અને નાઇટલાઇન ના અગાઉના સ્ટાફના આઠ સભ્યો ડિસ્કવરી ચેનલમાં જોડાઇ રહ્યાં છે. નેટવર્કનું રેટિંગ મોન્સ્ટર ગેરેજ અને અમેરિકન ચોપર જેવી થોડી લોકપ્રિય શ્રેણીઓ પર વધુ પડતા વિશ્વાસને કારણે નીચે ગયા બાદ 2006માં સુધર્યું હતું. કેટલાક ટીકાકારોએ એવું જણાવ્યું કે આ શ્રેણીઓ આજુબાજુના વિશ્વ વિષે જાણવામાં દર્શકોને મદદ કરવાના ડિસ્કવરીના હેતુથી તેને દુર રાખે છે. 2005થી શરૂ કરી, ડિસ્કવરીએ લોકપ્રિય વિજ્ઞાન, ઇતિહાસ અને ભૂગોળ જેવા તેના પરંપરાગત વિષયો પર વધારે ધ્યાન કેન્દ્રિત કરવા નવી યોજનાનું ઘડતર કર્યું. નેટવર્કને ધી ફ્લાઇટ ધેટ ફોટ બેક  અને ડેડલિએસ્ટ કેચ સહિતના કાર્યક્રમો માટે 2006માં કુલ સાત પ્રાઇમટાઇમ એમી પુરસ્કારના નામાંકનો મળ્યા. 
2007માં, ડિસ્કવરીની ટોચની શ્રેણીઓમાં ડર્ટી જોબ્સ સાથે માઇક રોવ, એમી પુરસ્કાર વિજેતા પ્લેનેટ અર્થ, મિથબસ્ટર્સ, અને ડેડલિએસ્ટ કેચ નો સમાવેશ થાય છે. ડિસ્કવરીએ 2008માં તેના આયોજનની જાહેરાત કરી, જેમાં જોશ બર્ન્સટીન સાથે નવી શ્રેણીનો સમાવેશ થતો હતો, જેમણે ડિસ્કવરીમાં જોડાવા માટે હિસ્ટરી ચેનલ છોડી હતી. જાહેર કરાયેલી અન્ય શ્રેણીઓમાં ફાઇટ ક્વેસ્ટ, સ્મેશ લેબ અને ડેડલિએસ્ટ કેચ ની ચાર સીઝનનો સમાવેશ થતો હતો. ડિસ્કવરી ચેનલ એ હાલમાં યુનાઇટેડ સ્ટેટ્સમાં સૌથી વધુ વિસ્તરણ પામેલું કેબલ નેટવર્ક છે, જે 92 મિલિયન ઘરો સુધી પહોંચેલું છે, જે તેના 170 દેશો અને ક્ષેત્રોમાં રહેલા 431 મિલિયન વૈશ્વિક દર્શકોનો એક ભાગ છે. ચેનલની આવૃત્તિઓ લેટિન અમેરિકા, ધી યુનાઇટેડ કિંગ્ડમ, ઓસ્ટ્રેલિયા, કેનેડા, જાપાન, તાઇવાન, ભારત, મલેશિયા અને અન્ય દેશોમાં જોવા મળે છે. 
ચેનલના આજના લોકપ્રિય કાર્યક્રમોમાં શાર્ક વિષેની માહિતી પર આધારિત વાર્ષિક સાપ્તાહિક કાર્યક્રમ શાર્ક વિક, દરિયાઇ પાણીમાં માછલીને પકડવા અંગેનો કાર્યક્રમ ડેડલિએસ્ટ કેચ ; લોકપ્રિય વિજ્ઞાન અંગેનો કાર્યક્રમ મિથબસ્ટર્સ અને હાઉ ઇટ્ઝ મેડ ; ખરાબ અને/અથવા ભયંકર મજૂરી અંગેના કાર્યો વિષેનો ડર્ટી જોબ્સ ; ક્વીઝ શો કેશ કેબ, શસ્ત્રોની અદ્યતન ટેકનોલોજી આધારિત ફ્યુચરવિપન્સ અને જંગલમાં પોતાની જાન બચાવતા માનવ વિષેના કાર્યક્રમ મેન વર્સેસ વાઇલ્ડ નો સમાવેશ થાય છે. ક્રિસ્ટોફર લાવેલે 1998-2001 દરમિયાન ડિસ્કવરી ચેનલ પર પ્રસારિત થયેલા ધી ક્રિસ્ટોફર લાવેલ શો માટે ડેટાઇમ એમી એવોર્ડ જીત્યો હતો. 
2004ની ટુઅર દે ફ્રાન્સના થોડા સમય પહેલા, ડિસ્કવરી ચેનલે એવી જાહેરાત કરી કે તે 2005થી શરૂ થઇ રહેલી વ્યાવસાયિક બાઇસિકલિંગ ટીમના મુખ્ય સ્પોન્સર બનશે, જેમાં ટુઅર દે ફ્રાન્સના સાત વખતના વિજેતા લેન્સ આર્મસ્ટ્રોંગ પણ ભાગ લેશે. આમ છતાં, સ્પેનના આલ્બર્ટો કોન્ટાડોર સાથે જીત મેળવ્યા બાદ, ડિસ્કવરી ચેનલે સાઇકલિંગને સ્પોન્સર કરવામાંથી પોતાના નામ પાછું ખેંચી લીધું. 2007ની સાઇકલિંગ સીઝન દરમિયાન સ્પોન્સરશીપ બંધ કરવામાં આવી. 
ડિસ્કવરી ચેનલ રેડિયો એ બંને મુખ્ય કેનેડા સેટેલાઇટ રેડિયો સર્વિસીઝ પરની ચેનલ હતી. તેના કાર્યક્રમોમાં તેના ટીવી ચેનલોના લોકપ્રિય કાર્યક્રમોની ઓડિયો આવૃત્તિઓનો સમાવેશ થતો હતો. ડિસ્કવરી અગાઉ એક્સએમ સેટેલાઇટ રેડિયો પર હતી પરંતુ સપ્ટેમ્બર 2005માં તેનો પડતી મુકવામાં આવી હતી. સિરિયસ સેટેલાઇટ રેડિયોએ 21 ફેબ્રુઆરી, 2007ના રોજ ડિસ્કવરી રેડિયોને પોતાની યાદીમાં પડતો મુક્યો. 
ડિસ્કવરી ચેનલે સમગ્ર અમેરિકાના સ્થળો અને મોલના રિટેલ સ્ટોર્સ અને ઓનલાઇન સ્ટોરને પોતાની બ્રાન્ડીંગ પણ આપી હતી. શૈક્ષણિક ભેટો આ સ્ટોરની વિશેષતા હતી. 17 મે, 2007ના રોજ, ડિસ્કવરી કોમ્યુનિકેશન્સે જાહેરાત કરી કે તેઓ સ્ટેન્ડ-એલોન અને મોલ આધારિત સ્ટોર્સ બંધ કરી રહ્યા છે. હડસન જૂથ ડિસ્કવરી ચેનલના એરપોર્ટ સ્ટોરનું સંચાલન કરવાનું ચાલુ રાખશે, અને વેબસાઇટ કામગીરીમાં રહેશે. 
ડિસ્કવરી ચેનલ લાવેલ ઓબ્ઝર્વેટરી સાથે ડિસ્કવરી ચેનલ ટેલિસ્કોપના બાંધકામ માટે પણ ભંડોળ આપે છે. 
Discovery.com વિવિધ વિજ્ઞાન આધારિત અથવા સામાજિક પડકારો સાથએ ઘણી બ્રાઉઝર આધારિત વિશેષ રમતો દર્શાવે છે. 
ડિસ્કવરીની અગાઉની ટેગલાઇન "એક્સ્પ્લોર યોર વર્લ્ડ " અને "ધેઅર ઇઝ નો થ્રીલ લાઇક ડિસ્કવરી " રહી હતી. આમ છતાં, વધુ વાસ્તવિકતા આધારિત કાર્યક્રમો તરફ તેનું બદલાતું માનસ અને બહુ ઉંડા શૈક્ષણિક કાર્યક્રમોથી પણ દૂર હોવાને ધ્યાનમાં રાખીને, તેનું સ્લોગન બદલીને "એન્ટરટેઇન યોર બ્રેઇન " રાખવામાં આવ્યું. સુધારણા પામેલી ડિસ્કવરી ચેનલની નવી ટેગલાઇન "લેટ્સ ઓલ ડિસ્કવર... " સાથે તે કાર્યક્રમ સાથે સંબંધિત શબ્દ સમૂહ અથવા વાક્ય પૂરી થતી હતી. ઉદાહરણ તરીકે, મિથબસ્ટર્સ માટેની જાહેરાત સમયે તે "લેટ્સ ઓલ ડિસ્કવર, વ્હાય મિથ ઇઝ સેફ "થી પૂર્ણ થશે. 2008માં લોગોમાં ફેરફારથી નવી ટેગલાઇન આવી: "ધી વર્લ્ડ ઇઝ જસ્ટ... ઓસમ. " એકદમ નવી જાહેરાતમાં મોર્ચિબાના ધી એન્ટીડોટ નામના આલ્બમના ગીત "વન્ડર નેવર કીઝ" અને મ્યુટમેથ ના ગીત ટિપીકલના મિશ્રણનો સમાવેશ થાય છે. 72એન્ડસન્ની એજન્સી દ્વારા સર્જવામાં આવેલી સૌથી નવી જાહેરાત આઇ લવ ધી વર્લ્ડ માં પરંપરાગત કેમ્પફાયર "ગીત આઇ લવ ધી માઉન્ટેન્સ"ની સુધારેલા ચરણ અને ટૂકનો સમાવેશ થાય છે. 
ડિસ્કવરી ચેનલનો સૌપ્રથમ લોગો વિશ્વનો નક્શો દર્શાવતી ટેલિવિઝન સ્ક્રીન હતી. 
બે દાયકા બાદ, લોગો ડિસ્કવરી વર્ડમાર્કમાં ભળી ગયો, જે ઓરોરા બોલ્ડ ફોન્ટમાં હતો અને તેના આગળના ભાગમાં ગોળ આકાર મુકવામાં આવ્યો હતો. આ ગોળાકાર સામાન્ય રીતે ઉગતા સૂર્યને દર્શાવે છે અથવા તે વિટ્રુવાયન મેનની એનિમેટેડ આવૃત્તિ લાગે છે. 
90ના દાયકાના મધ્ય ભાગમાં, શબ્દ "ધી"ને ચેનલના નામમાંથી પડતો મુકવામાં આવ્યો. ગ્લોબ લોગોનો હંમેશા માટેનો ભાગ બની ગયો અને લોગોના નીચેના ભાગમાં પટ્ટાને ઉમેરવામાં આવ્યો. આ સમય દરમિયાન, કંપનીએ વિસ્તરણ કરવાની શરૂઆત કરી અને ઘણા નવા નેટવર્કની રજુઆત કરી. તેની સાથેના ઘણા નેટવર્કમાં ડિસ્કવરીની જેવી જ ડિઝાઇનનો ઉપયોગ કરવામાં આવ્યો, તેઓ ઘણીવાર ગ્લોબ અને સમાન પ્રકારના ટાઇપફેસનો ઉપયોગ કરતા. ડિસ્કવરી પર આધારિત લોકો હતા તેવા નેટવર્ક્સમાં એનિમલ પ્લેનેટ, ટ્રાવેલ ચેનલ, ડિસ્કવરી સાયન્સ, ડિસ્કવરી વિંગ્ઝ અને ડિસ્કવરી હોમ એન્ડ લેઇઝરનો સમાવેશ થાય છે. "ચેનલ" શબ્દ પટ્ટીમાં જતા રહેતા વર્ષ 2000માં લોગોમાં આંશિક ફેરફાર થયો હતો. 
15 એપ્રિલ, 2008ના રોજ, ડેડલિએસ્ટ કેચ ના સીઝન પ્રિમીયર અગાઉ, ડિસ્કવરી ચેનલે નવા લોગો, નવા ગ્રાફિક્સ અને નવી ટેગલાઇન "ધી વર્લ્ડ ઇઝ જસ્ટ ઓસમ"નો ઉપયોગ કરવાની શરૂઆત કરી હતી. આ નવો લોગો બોસ્ટનમાં વ્યૂપોઇન્ટ ક્રિએટીવ દ્વારા તૈયાર કરવામાં આવ્યો હતો, જેમાં જુના લોગો ઓરોરો બોલ્ડને સ્થાને ગોથમનો ઉપયોગ કરવામાં આવ્યો. ગ્લોબને "ડિસ્કવરી"માં શબ્દ "D" સાથે ભેળવી દેવામાં આવ્યો. ડી-ગ્લોબ ભાગને છુટો પાડીને તેનો અલગથી ઉપયોગ કરી શકાય, ઉદાહરણ તરીકે તેનો ઉપયોગ ચેનલના બગ તરીકે કરવામાં આવે છે. આ નવો લોગોને 2009ના ઉત્તરાર્ધમાં વિશ્વના બાકીના દેશોમાં પણ રજુ કરી દેવામાં આવ્યો. 
ડિસ્કવરી ચેનલ 170 દેશોમાં 431 મિલિયન ઘરો સુધી પહોંચી છે. હાલમાં, ડિસ્કવરી કોમ્યુનિકેશન્સ 33 ભાષાઓમાં 29 નેટવર્ક બ્રાન્ડ્ઝ ઓફર કરે છે. સંખ્યાબંધ દેશોમાં, ડિસ્કવરી ચેનલો વિવિધ ભાષાઓ, સાઉન્ડટ્રેક અથવા સબટાઇટલ્સ સાથે ડિજીટલ સેટેલાઇટ પર પ્રાપ્ય છે, જેમાં સ્પેનીશ, જર્મન, રશિયન, ચેક, હિન્દી, તમિલ, ડચ, પોર્ટુગીઝ, ઇટાલિયન, નોર્વેજિયન, સ્વેડિશ, ડેનિશ, ફિનીશ, ટર્કિશ, ગ્રીક, પોલિશ, હંગેરિયન, રોમેનિયન, અરેબિક, સ્લોવિન, ભારતીય, જાપાનીઝ, કોરિઅન અને સર્બિયનનો સમાવેશ થાય છે. બલ્ગેરિયામાં, બધા જ કેબલ પ્રોવાઇડરો દ્વારા 2000-2001થી ડિસ્કવરીને બલ્ગેરિયન સબટાઇટલ્સ દ્વારા દર્શાવવામાં આવે છે. 
ડિસ્કવરી ચેનલ કેનેડાનું માલિકીનું માળખું ડિસ્કવરી ચેનલથી અલગ છે. કેનેડાના દર્શકો અમેરિકન દર્શકો જુએ છે તેવા સમાન અંગ્રેજી ભાષાના કાર્યક્રમો ચેનલ પર જોઇ શકે છે, પરંતુ તેમાં દર્શકોને યોગ્ય લાગે તેવા કેનેડિયન કન્ટેન્ટ ઉમેરવામાં આવે છે. નોંધપાત્ર રીતે, કેનેડિયન ચેનલ પર દૈનિક સાયન્સ શો ડેઇલી પ્લેનેટ આવે છે, જે અસલ રીતે @discovery.ca આ પ્રકારનો પ્રથમ કાર્યક્રમ છે. પ્રાસંગિક રીતે, સરખા વિષયો અંગે વિવિધ વિભાગોને જુદાજુદા એપિસોડ્સમાંથી લેવામાં આવે છે અને તેને એક-કલાકના વિશેષ કાર્યક્રમમાં એકસાથે મુકવામાં આવે છે, જે અસલ ડિસ્કવરી ચેનલ પર પ્રસારિત થાય છે. કેનેડિયન ચેનલો ડિસ્કવરી એચડી, ડિસ્કવરી હેલ્થ, ડિસ્કવરી કિડ્ઝ, ડિસ્કવરી સિવિલાઇઝેશન, અને એનિમલ પ્લેનેટ પણ જોવા મળે છે. બધી જ ચેનલો વિવિધ માલિકી હેઠળ છે, જેમાં પ્રત્યેકમાં ડિસ્કવરી કોમ્યુનિકેશન્સ 20 ટકા હિસ્સો ધરાવે છે. 
ઓસ્ટ્રેલિયામાં, ડિસ્કવરી ચેનલ ફોક્સટેલ, ઓપ્ટસ ટીવી અને ઓસ્ટાર પર ઉપ્લબ્ધ ડિજીટલ સબ્સ્ક્રિપ્શન ટેલિવિઝન પરના છે ચેનલોના વૃંદનો એક ભાગ છે. ન્યૂ ઝીલેન્ડમાં, ડિસ્કવરીની ઓસ્ટ્રેલિયન આવૃત્તિ સ્કાય નેટવર્ક ટેલિવિઝન પર પ્રસારિત થાય છે. 
ભારત, ચીન, જાપાન, દક્ષિણ કોરિયા, ફિલિપાઇન્સ, મલેશિયા, સિંગાપોર, થાઇલેન્ડ, વિએતનામ, અને દક્ષિણ પૂર્વ એશિયાના બાકીના ભાગમાં, ડિજીટલ સબ્સ્ક્રિપ્શન ટેલિવિઝન પર ડિસ્કવરી ચેનલની એસ.ઇ. એશિયન આવૃત્તિ ઉપ્લબ્ધ છે. ડિસ્કવરી ચેનલ એશિયા હજુ પણ મોસ્ટ એવિલ, ધી એફબીઆઇ ફાઇલ્સ વગેરે જેવા ગુનાને લગતા કાર્યક્રમો દર્શાવે છે. મુખ્યત્વે ભારત અને ચીન જેવા એશિયન દેશોમાં વિકાસ અને સમાજને દર્શાવતા કાર્યક્રમો પણ મોટી સંખ્યામાં પ્રસારિત કરવામાં આવે છે. ઉદાહરણ તરીકે, થાઇલેન્ડ, મલેશિયા અને સિંગાપોર મુખ્ય ડિસ્કવરી ચેનલમાંથી સંખ્યાબંધ અન્ય ચેનલો ધરાવે છે: ડિસ્કવરી ટર્બો, ડિસ્કવરી સાયન્સ, ડિસ્કવરી હોમ એન્ડ હેલ્થ અને ડિસ્કવરી ટ્રાવેલ એન્ડ લિવિંગ. 
બીજી તરફ, ફિલિપાઇન્સ દર્શાવેલી ચેનલોની પોતાની આવૃત્તિ ધરાવે છે, જે એસ.ઇ. એશિયન ફિડથી અલગ હશે. પરંતુ તાજેતરમાં જ, ફિલિપાઇન્સ ફીડ એસ.ઇ. એશિયન ફીડમાંથી કાર્યક્રમો વહેંચે છે, જેમાં વ્યાપારી અંતરાયો દરમિયાન ફિલિપાઇન્સ જાહેરાતોનો સમાવેશ થતો નથી. 
દક્ષિણ આફ્રિકામાં, ડિસ્કવરી ચેનલ સમગ્ર આફ્રિકા, મધ્ય પૂર્વ અને ટર્કી સાથે સમય અને કાર્યક્રમોમાં સમાનતા ધરાવે છે. ડિસ્કવરી ચેનલ તેમજ સાથી ચેનલો ડિસ્કવરી વર્લ્ડ અને એનિમલ પ્લેનેટ ડીએસટીવી/મલ્ટીચોઇસ પ્લેટફોર્મ પર ઉપ્લબ્ધ છે. 
ઓગસ્ટ 2008માં, એવું નોંધાયુ હતું કે ડિસ્કવરી ચેનલે ક્રેડિટ કાર્ડ્સમાં અમલીકરણ સંબંધિત આરએફઆઇડી ની ચકાસણી કરતા તેમના જાણીતા કાર્યક્રમ માઇથબસ્ટર્સનું પ્રસારણ અટકાવી દીધું, કેમકે આ શ્રેણી ક્રેડિટ કાર્ડ કંપનીઓને નારાજ કરી દેશે, જેઓ ડિસ્કવરી ચેનલના મોટા જાહેરાતકર્તાઓ છે. પાછળથી એવું નક્કી કરવામાં આવ્યું કે આ મુદ્દાની તપાસ નહીં કરવાનો નિર્ણય બેયોન્ડ પ્રોડક્શન્સ દ્વારા લેવામાં આવ્યો છે, જે માઇથબસ્ટર્સની પ્રોડક્શન કંપની છે, અને તે નિર્ણય ડિસ્કવરી કે તેના જાહેરાત વિભાગ દ્વારા લેવામાં આવ્યો નથી. 
નેટવર્કના ઇનિગ્મેટિક મલેશિયાને પ્રોત્સાહન આપવા માટે, મલેશિયાના બાલિનીઝ પેન્ડેટ નૃત્યકારોને દર્શાવતી મલેશિયાના સાંસ્કૃતિક વારસાની ઝાંખી કરાવતી વિશેષ શ્રેણી બનાવવામાં આવી હતી. તેને પગલે બાલિમાં નૃત્યકારોનો વિરોધ ફાટી નીકળ્યો, જેમણે ખોટી માહિતી આપવા બદલા મલેશિયાએ માફી માગવી જોઇએ તેવી માગ સાથેનો સંદેશો આપ્યો, આ પછી તેણે શેરીઓમાં શ્રેણીબદ્ધ વિરોધ પ્રદર્શનો થયા. સ્થાનિક સરકારો, સાંસ્કૃતિક ઇતિહાસકારો તેમજ ઇન્ડોનિશયાના પ્રવાસન મંત્રાલય દ્વારા મલેશિયા પાસેથી આ બાબતે જવાબની માગ કરવામાં આવી. મલેશિયાની સરકારે માફી માગી, પરંતુ તે ફક્ત ફોન પર માગવામાંથી આવી હોવાથી ઇન્ડોનેશિયાની સરકારે તેનો અસ્વીકાર કર્યો, ઇન્ડોનેશિયાના પ્રવાસન મંત્રીએ તેને વધુ ઉત્તરદાયી બનાવવા માટે લેખિત માફીપત્રની માગ કરી. 

