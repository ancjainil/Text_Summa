ગુજરાત અને ભારતમાં સ્થાન
પાંચસરા મોટા ભારત દેશના પશ્ચિમ ભાગમાં આવેલા ગુજરાત રાજ્યના સૌરાષ્ટ્ર વિસ્તારમાં આવેલા જામનગર જિલ્લામાં આવેલા કુલ ૬ તાલુકાઓ પૈકીના એક એવા લાલપુર તાલુકામાં આવેલું એક ગામ છે. પાંચસરા મોટા ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ઘઉં, જીરુ, મગફળી, તલ, બાજરી, ચણા, કપાસ, દિવેલા, રજકો તેમ જ અન્ય શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
આ ગામ બે નદીનાં કાંઠે વસેલું છે. નાગમતિ અને રંગમતિ. જે આગળ જતાં એક થઈ જાય છે. આ બંન્ને નદીઓનું ઉદ્ગમસ્થાન આસપાસની ટેકરીઓ, જેવી કે, લામધાર, તણખિયો, દુધિયો વગેરે છે. નજીકનાં ખડ ખંભાળીયા ગામ પાસે આ નદી પર નાનકડો બંધ આવેલો છે. આગળ જતાં આ નદી પર રણજીત સાગર બંધ આવેલો છે. ગામમાં રાજાશાહી વખતનો પુરાતન મહેલ આવેલો છે. ગામની નજીકમાં હદામોરી નામે ઓળખાતી ટેકરી આવેલી છે જે પર શૂરવીરોના પાળિયા આવેલા છે. આ ગામ સમરસ જાહેર થયેલું છે તેમજ સ્વચ્છતા માટેનો રાષ્ટ્રપતિ પુરસ્કાર પણ મળેલો છે.
 
