ગુજરાત અને ભારતમાં સ્થાન
થુવાવી ભારત દેશના પશ્ચિમ ભાગમાં આવેલા ગુજરાત રાજ્યના મધ્ય ભાગમાં આવેલા વડોદરા જિલ્લામાં આવેલા ડભોઇ તાલુકામાં આવેલું એક ગામ છે. "થુવાવી"નું મૂળ નામ "થંભાવતી" નગરી હતું. થુવાવી ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ઘઉં, બાજરી, તુવર તેમ જ શાકભાજીના પાકની ખેતી કરવામાં આવે છે. આ ઉપરાંત કેટલાક લોકો પિયતની સગવડ મેળવી શેરડી, કેળાં, ડાંગર વગેરેની ખેતી પણ કરે છે. આ ગામમાં પ્રાથમિક શાળા, માધ્યમિક શાળા, ઉચ્ચતર માધ્યમિક શાળા, ઔદ્યોગિક તાલિમ સંસ્થા, પંચાયતઘર, આંગણવાડી, પ્રાથમિક આરોગ્ય કેન્દ્ર તેમ જ દૂધની ડેરી જેવી સવલતો પ્રાપ્ય થયેલી છે. આ ગામમાં પીવા માટે આધુનિક આર.ઓ.પધ્ધતિ દ્વારા પાણીનું શુદ્ધિકરણ કરવા માટેની સુવિધા પણ છે. ગામમાં ગટરયોજનાની સુવિધા પણ છે. સ્વતંત્રતાની ચળવળમાં આ ગામના લોકોનો મહત્વનો ફાળો છે.
આ ગામની ઉત્તર દિશામાં પૌરાણીક વણઝારી વાવ આવેલી છે, તેમાં શિકોતર માતાનું મંદિર અને ઉપર બિલ્વેશ્વર મહાદેવનું મંદિર આવેલું છે. ગામની પૂર્વ દિશામાં ગામથી થોડે દૂર જુનું પુરાણું પ્રસિધ્ધ "ભૂતનાથ મહાદેવજી"નું મંદિર આવેલું છે. આ ગામમાં સિંચાઇ લાયક મોટું તળાવ છે. ગામના આઝાદ ચોકમાં ભારતની આઝાદીના પ્રતિક સમો વિજયસ્થંભ આવેલ છે.
