ગુજરાત માધ્યમિક અને ઉચ્ચતર માધ્યમિક શિક્ષણ મંડળ એ ગુજરાત રાજ્યની માધ્યમિક અને ઉચ્ચતર માધ્યમિક શૈક્ષણિક પદ્ધતિ માટે નીતિ-સંબંધિત, વહીવટી, જ્ઞાનાત્મક અને બૌદ્ધિક દિશા નિર્ધારિત કરવા માટે જવાબદાર ગુજરાત શાસનની સંસ્થા છે.
મંડળની મુખ્ય જવાબદારીઓમાં પરીક્ષાઓ અને શૈક્ષણિક સંશોધન હાથ ધરવાની છે. ગુજરાત રાજ્યમાં ઉચ્ચતર માધ્યમિક અને માધ્યમિક શાળાઓની નોંધણી અને વહીવટ માટે પણ મંડળ જવાબદાર છે.
આ મંડળની સ્થાપના વર્ષ ૧૯૭૩માં 'ગુજરાત માધ્યમિક શિક્ષણ અધિનિયમ ૧૯૭૨'ના આધારે કરાઈ હતી.


