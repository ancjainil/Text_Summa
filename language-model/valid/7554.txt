ચંદ્રયાન-૧ ) ભારતનું પ્રથમ ચંદ્ર યાન હતું. તે ભારતીય અવકાશ સંશોધન સંસ્થા, ઇસરો દ્વારા ઓક્ટોબર ૨૦૦૮ના રોજ પ્રક્ષેપિત કરવામાં આવ્યું હતું અને ઓગસ્ટ ૨૦૦૯ સુધી તે કાર્યરત રહ્યું હતું. આ યોજનામાં ચંદ્ર પરિભ્રમણ અને ચંદ્ર પર ઉતરાણ કરનાર યાનનો સમાવેશ થતો હતો. આ યાનને PSLV-XL રોકેટ વડે મોકલવામાં આવ્યું હતું. જે ૨૨ ઓક્ટોબર ૨૦૦૮ના રોજ સતિશ ધવન સ્પેસ સેન્ટરથી છોડાયું હતું. વડા પ્રધાન અટલ બિહારી વાજપેયીએ આ યોજનાની જાહેરાત સ્વતંત્રતા દિવસના ભાષણ વખતે ૧૫ ઓગસ્ટ ૨૦૦૩ના રોજ કરી હતી. આ યાન વડે ભારતના અવકાશ સંશોધનને ઘણો લાભ મળ્યો હતો. ચંદ્રની ભ્રમણ કક્ષામાં યાનનું વાહન ૮ નવેમ્બર ૨૦૦૮ના રોજ મૂકાયું હતું.
૨૦૧૯નાં વર્ષમાં ચંદ્રયાન શ્રેણીનું ચંદ્રયાન-૨ અવકાશમાં મોકલવાનું આયોજન છે.
