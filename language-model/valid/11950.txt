બૈલોંગ એલિવેટર  એ પારદર્શક કાચ વડે બનાવવામાં આવેલ છે, જે સીધા ઢોળાવ વાળા ખૂબ જ ઊંચા પથ્થર વડે બનેલા પહાડ ની એક બાજુ પર બનાવવામાં આવેલ છે. આ એલિવેટર ચીનના ઝાંગીઆજી ખાતે આવેલ વુલિંગ્યાન વિસ્તારમાં છે અને તેની ઊંચાઈ ૩૩૦ મીટર જેટલી છે. તે વિશ્વમાં સૌથી વધુ ઊંચાઈ ધરાવતું તેમ જ સૌથી વજનદાર એલિવેટર ગણાય છે. ઈ. સ. ૨૦૦૨ના વર્ષમાં વુલિંગ્યાન વિસ્તારનો સમાવેશ વિશ્વ ધરોહર સ્થળ તરીકે કરવામાં આવેલ હોવાથી એલિવેટરની પર્યાવરણ-અસરો ચર્ચા અને વિવાદનો વિષય બન્યો હતો. આ એલિવેટર ૨૦૦૨-૨૦૦૩ના વર્ષમાં ૧૦ મહિના માટે બંધ રાખવામાં આવેલ હતું, જેનું કારણ પર્યાવરણ નહીં, પણ સલામતી આપવામાં આવ્યું હતું.
ગિનીસ વર્લ્ડ રેકોર્ડ દ્વારા સત્તાવાર રીતે સોળમી જુલાઈ ૨૦૧૫ના રોજ આ એલિવેટર વિશ્વનું સૌથી ઊંચાઈ ધરાવતું બાહ્ય એલિવેટર હોવાની માન્યતા આપવામાં આવી હતી.
Coordinates: 29°21′05″N 110°27′41″E / 29.3515°N 110.4615°E / 29.3515; 110.4615
