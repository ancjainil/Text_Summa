ગુજરાત નર્મદાવેલી ફર્ટિલાઇઝર કંપની લિમિટેડ, એ ભારત દેશના પશ્ચિમ ભાગમાં આવેલા ગુજરાત રાજ્યમાં આવેલી એક રાસાયણીક ખાતરનું ઉત્પાદન કરતી એક લિમિટેડ કંપની છે. જી. એન. એફ. સી. કંપનીનો પાયો ઈ. સ. ૧૯૭૬ના વર્ષમાં નાંખવામાં આવ્યો હતો અને આ કંપનીની નોંધણી મુંબઈ શેરબજાર ખાતે કરવામાં આવી હતી. આ કંપનીની સ્થાપના ગુજરાત સરકાર અને ગુજરાત સ્ટેટ ફર્ટિલાઇઝર કંપની લિમિટેડ દ્વારા સંયુક્ત રીતે કરવામાં આવી હતી. આ કંપનીના મુખ્ય પ્લાન્ટ અને મુખ્ય કાર્યાલય ભરુચ શહેરની બાજુમાં નર્મદાનગર ખાતે આવેલ છે. 
