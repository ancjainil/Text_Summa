ગુજરાત અને ભારતમાં સ્થાન
દૂધની ડેરી
મોગલબારા ભારત દેશના પશ્ચિમ ભાગમાં આવેલા ગુજરાત રાજ્યના દક્ષિણ ભાગમાં આવેલા તાપી જિલ્લાના ઉચ્છલ તાલુકાનું ગામ છે. મોગલબારા ગામમાં ખાસ કરીને આદિવાસીઓ વસે છે. આ ગામમાં પ્રાથમિક શાળા, આંગણવાડી, પંચાયતઘર, દુધની ડેરી વગેરે સવલતો પ્રાપ્ય છે. ગામના લોકો વ્યવસાયમાં મુખ્યત્વે ખેતી, ખેતમજૂરી, પશુપાલન જેવાં કાર્યો કરે છે.
ઇ. સ. ૧૯૯૯ પહેલાં આ ગામનો વિકાસ ખુબ જ ઓછો હતો. ત્યાર બાદ તેણે ઝડપથી વિકાસ કર્યો છે. ગામની પાછળના ભાગમા પહેલાંના સમયમાં ગીચ જંગલ હતું, પણ હાલમાં તો ફ્કત છુટુછવાયું જંગલ છે. ગામમાં વરસાદ આધારીત ખેતી થાય છે. ગામમાં મોટાભાગની પ્રજા ખ્રિસ્તી ધર્મ પાળે છે. ગામમાં નાતાલ, હોળી અને વાઘદેવ જેવા તહેવારો ઉલ્લાસથી ઉજવાય છે.
મોગલબારા તાલુકા મથકથી ૯.૫ કિમીના અંતરે આવેલું છે. મુખ્ય ધોરી માર્ગથી આ ગામ ૧ કિમી દૂર આવેલું છે. ગામ ૧,૨૨૫.૫૭ યાર્ડ વિસ્તારમાં ફેલાયેલું છે. ઉકાઇ બંધના કારણે વિસ્થાપીત થયેલું ગામ છે. 
