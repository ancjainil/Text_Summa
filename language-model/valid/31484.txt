સીતા માતા વન્યજીવ અભયારણ્ય એક વન્યજીવ અભયારણ્ય છે, જે ભારત દેશના રાજસ્થાન રાજ્યના દક્ષિણ - પૂર્વી ભાગમાં આવેલ પ્રતાપગઢ જિલ્લામાં આવેલ છે. ૨ નવેમ્બર ૧૯૭૯ના રોજ રાજસ્થાન અધિસૂચના નંબર એફ સરકાર દ્વારા આ વિસ્તારને સંરક્ષિત વન વિસ્તાર તરીકે જાહેર કરેલ છે. અહીં ખૂબ જ ગાઢ જંગલ આવેલ છે અને આ વિકાસશીલ જિલ્લાના કુલ જમીન વિસ્તારના અંદાજે ૪૦% વિસ્તાર, જે ૪૨૨.૯૫ ચોરસ કિલોમીટર ધરાવે છે . તે પ્રતાપગઢ જિલ્લાનું મુખ્ય પર્યટન આકર્ષણ છે. અહીંની જમીન ત્રણ અલગ અલગ માળખાંઓનો સંગમ છે - માળવાનો ઉચ્ચપ્રદેશ, વિંધ્યાચળની ટેકરીઓ અને અરવલ્લી પર્વતશ્રેણી છે.
