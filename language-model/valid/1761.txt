કુમાર માસિક ગુજરાતના કલાગુરૂ રવિશંકર રાવળ દ્વારા ૧૯૨૪માં સ્થાપિત ગુજરાતી સાહિત્યનું માસિક છે. કુમારનું મુખ્ય મથક અમદાવાદમાં આવેલું છે.
કુમાર માસિકની સ્થાપના રવિશંકર રાવળ દ્વારા ૧૯૨૪માં કરવામાં આવી હતી. બચુભાઇ રાવત સહ-સંપાદક તરીકે જોડાયા અને ૧૯૨૪ થી ૧૯૪૨ સુધી રવિશંકર રાવળ સાથે કુમારના સહતંત્રી તરીકે રહ્યા. રવિશંકર રાવળના અવસાન પછી ૧૯૮૦ સુધી તેમણે સંપાદક પદ સંભાળ્યું. ૧૯૮૦માં બચુભાઇ રાવતનું અવસાન થતાં બિહારીભાઇ ટાંક તંત્રી બન્યા. જુલાઇ ૧૯૮૭ના રોજ કુમાર માસિક બંધ કરવામાં આવ્યું. ઓગસ્ટ ૧૯૯૦માં ત્રણ વર્ષ પછી ધીરુ પરીખના તંત્રી પદ હેઠળ કુમારનું પ્રકાશન ફરી શરૂ કરવામાં આવ્યું હતું.
એપ્રિલ ૨૦૧૧માં કુમારનો ૧૦૦૦મો અંક પ્રકાશિત થયો હતો.
