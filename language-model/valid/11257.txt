ગુજરાત અને ભારતમાં સ્થાન
ચીચીગાંવઠા ભારત દેશના પશ્ચિમ ભાગમાં આવેલા ગુજરાત રાજ્યના દક્ષિણ ભાગમાં આવેલા ડુંગરાળ તેમજ જંગલ વિસ્તાર ધરાવતા ડાંગ જિલ્લાના આહવા તાલુકામાં આવેલું ગામ છે. આ ગામમાં પ્રાથમિક શાળા, પંચાયતઘર, આંગણવાડીની સગવડ પ્રાપ્ય છે. આ ઉપરાંત અહીં જંગલ ખાતાનું કાર્યાલય તેમજ તેના કર્મચારીઓનાં રહેઠાણો પણ આવેલાં છે. ચીચીગાંવઠા ગામમાં ૧૦૦ ટકા આદિવાસી લોકો વસે છે. તેઓ પરસ્પર સામાન્ય વહેવારમાં ડાંગી ભાષા એટલે કે કુકણા બોલીનો ઉપયોગ કરે છે. આ ગામ જંગલોથી ભરપૂર ડુંગરાળ પ્રદેશમાં આવેલું છે.
આ ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ઉપરાંત અહીંના લોકો જંગલમાંથી મહુડાનાં ફુલ તેમ જ બી, ખાખરાનાં પાન, ટીમરુનાં પાન, સાગનાં બી, કરંજના બી જેવી ગૌણ વનપેદાશો એકઠી કરી તેને વેચીને પણ પોતાનું ગુજરાન ચલાવે છે.
આ ગામ વઘઇ થી આહવા જતા રાજ્ય ધોરી માર્ગ પર ખાપરી નદીના કિનારા પર આવેલું છે.
અક્ષાંશ-રેખાંશ: ૨૦°૪૮′ઉ ૭૩°૩૩′પૂ
