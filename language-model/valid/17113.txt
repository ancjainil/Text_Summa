
ઝાહીર-ઉદ-દિન મહંમદ બાબર મધ્ય એશિયાનો એક યોદ્ધો હતો, જેણે ઘણા પરાજયો બાદ ભારતમાં મોગલ સામ્રાજ્યની સ્થાપના કરી હતી. તે પિતાની તરફથી તૈમુરલંગ અને માતાની તરફથી ચંગીઝખાનનો વારસ હતો. સાંસ્કૃતિક રીતે તે પર્શિયન સંસ્કૃતિ વડે પ્રભાવિત હતો. જેથી તેના અને તેના વારસો વડે ભારતમાં પર્શિયન સંસ્કૃતિનો પ્રભાવ વધ્યો હતો.
બાબરના ગંભીર રીતે બિમાર પડ્યા પછી, તેના સૌથી મોટા પુત્ર હુમાયુને બોલાવવામાં આવ્યો હતો. બાબર ૪૭ વર્ષની વયે મૃત્યુ પામ્યો અને હુમાયુને ઉત્તરાધિકારી બનાવતો ગયો. તેની વસિયત મુજબ, તેના શરીરને કાબુલ, અફઘાનિસ્તાનમાં ખસેડવામાં આવ્યું જે અત્યારે બાગ-એ બાબર માં રાખેલ છે.

