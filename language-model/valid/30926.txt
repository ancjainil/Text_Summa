ગુજરાત અને ભારતમાં સ્થાન
ક્રિભકો, એ ભારત દેશની અગ્રગણ્ય સહકારી સંસ્થા છે. આ સંસ્થાનો મુખ્ય હેતુ કૃષિના વિકાસ માટેનો છે. ક્રિભકોનું આખું નામ ક્રિષક ભારતી કો-ઓપરેટીવ લીમીટેડ છે.
ક્રિભકો દ્વારા ભારત દેશના પશ્ચિમ ભાગમાં આવેલા ગુજરાત રાજ્યના દક્ષિણ ભાગમાં આવેલા  સુરત જિલ્લામાં આવેલા કુલ ૯ તાલુકાઓ પૈકીના એક એવા ચોર્યાસી તાલુકામાં આવેલા હજીરા ગામ ખાતે એક મહાકાય ઔદ્યોગિક સંકુલ સ્થાપવામાં આવેલું છે. આ સંકુલનો શિલાન્યાસ વિધિ ભુતપૂર્વ વડાપ્રધાન સ્વ. ઈન્દિરા ગાંધીના શુભહસ્તે પાંચમી ફેબ્રુઆરી, ૧૯૮૨ના દિવસે સંપન્ન થઇ હતી. આ સંકુલ ખાતે બે એમોનીયા એકમો અને ચાર યુરિયા ખાતર બનાવવા માટેના એકમો કાર્યરત છે. આ એકમો નવેમ્બર ૧૯૮૫થી પ્રાયોગિક ધોરણે અને પહેલી માર્ચ, ૧૯૮૬ના દિનથી વ્યવસાયિક ધોરણે ઉત્પાદન પ્રક્રિયા કરી રહ્યા છે. અહીં પ્રવાહી એમોનિયા અને યુરિયા ખાતરનું ઉત્પાદન મોટા પાયે કરવામાં આવે છે. આ ઉપરાંત આર્ગન વાયુ તેમ જ જૈવિક ખાતરોનું ઉત્પાદન પણ આ સંકુલ ખાતે કરવામાં આવે છે.
