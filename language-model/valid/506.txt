ગુજરાત અને ભારતમાં સ્થાન
• ઉંચાઇ
• 4 metres 
બીલીમોરા ગુજરાત રાજ્યના દક્ષિણ ભાગમાં આવેલા નવસારી જિલ્લામાં આવેલા કુલ ૫ તાલુકાઓ પૈકીના એક એવા ગણદેવી તાલુકાનું પશ્ચિમ રેલ્વે પર આવેલું એક મહત્વનું શહેર છે.
બીલીમોરાનું નામ બે અલગ ગામો બીલી અને ઓરિઆમોરાનાં નામોથી બન્યું છે. અહીં આઝાદી સુધી ગાયકવાડ રાજ હતું. સોનીવાડ વિસ્તારમાં આવેલી પોસ્ટ ઓફીસ હજુ પણ એ વાત ની સાક્ષી પૂરે છે. ગાયકવાડી શાસનકાળ દરમ્યાન બીલીમોરા એક મહત્વનુ બંદર હતું. વર્ષો પહેલાંથી અહીં નળીયાંનું ઉત્પાદન થતું તેમ જ આ નળીયાંની બંદર પરથી વહાણો દ્વારા નિકાસ કરવામાં આવતી હતી. નૌકાઓના બાંધકામ માટે પણ બીલીમોરા એક સમયે દૂર દેશાવરમાં જાણીતું હતું. ગાયકવાડી રાજના શાસન દરમ્યાન અંહીથી ઉનાઇ તેમ જ વઘઇ જતી નેરોગેજ રેલ્વેનું નિર્માણ થયું હતું. આ રેલ્વે બંદર સુધી જતી હોવાથી ડાંગના જંગલોમાંથી લાવવામાં આવેલું ઇમારતી લાકડું વહાણો દ્વારા નિકાસ થતું. એ સમયમાં બીલીમોરા ઇમારતી લાકડાંના વેપારનું મુખ્ય કેન્દ્ર બન્યું હતું.
અહીં બંદર, ગંગામાતાનું મંદિર, સોમનાથ મંદિર, ગાયત્રી માતાનું મંદિર, સ્મશાન ભૂમિ વગેરે જોવાલાયક સ્થળો છે. અહીં મસ્જિદ અને દરગાહ પણ આવેલી છે.
