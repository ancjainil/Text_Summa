નીતુ ચંદ્રા ભારતીય ચલચિત્ર અભિનેત્રી અને મોડેલ તેમ જ માર્શલ આર્ટીસ્ટ છે.
નીતુ ચંદ્રાનો જન્મ ભારતનાં બિહાર રાજ્યના પટના શહેરમાં થયો હતો. તેણીની માતૃભાષા ભોજપુરી છે. તેણે પટણાની નોટ્રાડૅમ એકેડેમીમાં શિક્ષણ લીધું અને પછી સ્નાતક કક્ષાનો અભ્યાસ દિલ્હીની ઈન્દ્રપ્રશ્થ કોલેજમાં કર્યો. તે પછી તેણીએ મોડેલીંગની શરૂઆત કરી. તેણી પોતાની સફળતાનું શ્રેય પોતાની માતા, જે બિહારના પૂર્વ ચંપારણની વતની છે, ને આપે છે. તેણે પોતાના સ્નાતક અભ્યાસ દરમિયાન જ કેટલીક જાહેરાતો અને કંપનીઓના વિડિયોઝમાં કામ કરેલું. તેણીએ ’તાઇકોન્ડો’ માં બ્લેક બેલ્ટ પ્રાપ્ત કર્યો અને ૧૯૯૭માં હોંગકોંગ ખાતે યોજાયેલી વિશ્વ તાઇકોન્ડો પ્રતિયોગિતામાં ભારતનું પ્રતિનિધિત્વ કરેલું.
નીતુ ચંદ્રાના ભાઈ નિતીન ચંદ્રાએ પણ ચલચિત્ર દેશ્વાનું નિદર્શન કરેલું છે.
તેણીએ ૨૦૦૫માં ચલચિત્ર "ગરમ મસાલા"થી હિન્દી ચલચિત્ર જગતમાં પ્રવેશ કર્યો જેમાં તેણે સ્વીટી નામક એર હોસ્ટેસનું પાત્ર ભજવેલું. 
