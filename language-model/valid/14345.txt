ગુજરાત અને ભારતમાં સ્થાન
• ઉંચાઇ
• 30 metres 
બોરસદ ભારત દેશના પશ્ચિમ ભાગમાં આવેલા ગુજરાત રાજ્યના આણંદ જિલ્લાના બોરસદ તાલુકાનું મુખ્ય મથક છે. બોરસદ નગરપાલિકા છે. બોરસદ આણંદથી ૧૭ કિલોમીટરના અંતરે આવેલું છે. બોરસદ ફળદ્રુપ એવાં ચરોતર પ્રદેશમાં આવેલું છે જ્યાં તમાકુ, કેળાં, કપાસ, બાજરી અને અન્ય પાકોની ખેતી થાય છે.
લોકવાયકા મુજબ બોરસદની સ્થાપના નાનાં ગામ તરીકે બીજી સદીમાં સાધુ દ્વારા થઇ હતી. ૧૮૮૮માં તેને નગરપાલિકા બનાવવામાં આવી. ૧૯૨૨-૨૩માં સરદાર વલ્લભભાઈ પટેલ અને તેમના સાથીઓ દ્વારા ડાકુઓ સામેના લડવાના કર સામે અહીં બોરસદ સત્યાગ્રહ ચલાવવામાં આચવ્યો હતો. 
બોરસદ 22°25′N 72°54′E / 22.42°N 72.9°E / 22.42; 72.9 પર આવેલું છે. સમુદ્ર સપાટીથી તેની ઊંચાઇ ૩૦ મીટર પર છે.
ઇ.સ. ૧૪૯૭માં વાસુ સોમા અને તેના કુટુંબ વડે બંધાવાયેલી બોરસદ વાવ અહીં આવેલી છે. તે સાત માળ અને ૧૩ કમાનો ધરાવે છે.
મહંમદ બેગડાએ બંધાવેલું નાપા વાંટો તળાવ મધ્યમાં ઘર ધરાવે છે. મહાકાળેશ્વર મહાદેવ મંદિર તેનાં મોટાં શિવલિંગ માટે જાણીતું છે.
