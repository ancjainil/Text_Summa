ગુજરાત અને ભારતમાં સ્થાન
દૂધની ડેરી
ચણા, કપાસ, દિવેલા, રજકો તેમજ શાકભાજી
અંટાળીયા ભારત દેશના પશ્ચિમ ભાગમાં આવેલા ગુજરાત રાજ્યના સૌરાષ્ટ્ર વિસ્તારમાં આવેલા અમરેલી જિલ્લામાં આવેલા કુલ ૧૧ તાલુકાઓ પૈકીના એક એવા લીલીયા તાલુકામાં આવેલું એક ગામ છે. અંટાળીયા ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ઘઉં, જીરુ, મગફળી, તલ, બાજરી, ચણા, કપાસ, દિવેલા, રજકો તેમ જ અન્ય શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
અંટાળીયા અંતલેશ્વર મહાદેવના મંદિર માટે જાણીતું છે. અહીં આવેલું શિવલિંગ સ્વંયભૂ છે, એટલે કે તેને પથ્થરમાંથી કોતરીને બનાવેલું નથી પરંતુ તે કુદરતી આકાર ધરાવે છે. આ પ્રકારના શિવલિંગ અત્યંત પવિત્ર ગણાય છે, તેથી અંતલેશ્વર સ્થાનિક લોકોમાં અત્યંત પ્રખ્યાત છે. આ મંદિર લેઉઆ કણબીઓમાં માનીતું છે. મંદિરમાં ધાન્ય-અનાજનો અખૂટ ભંડાર દાન સ્વરૂપે આવતો રહે છે.
અહીં સંવત ૧૬૫૦ માં સ્થાયેલ સતીનો પાળિયો આવેલો છે. તેનું લખાણ કહે છે કે, સામતજીની પત્નિ બાઇ જાટનાએ રઘુનાથજીની સાથે ચૈત્રની અજવાળી સાતમે શરણ લીધું હતું. આ પાળીયો મંદિર સ્વરૂપે બંધાયેલ છે, પરંતુ લોકોએ તેના પર કપડાં ધોવાથી અને તેના પર પથ્થરો વડે મારવાથી મોટાભાગનું લખાણ નષ્ટ પામ્યું છે. આ સ્મારક સામત ખુમાણની પત્નિની યાદગીરીમાં છે, જેઓ ખિરડી રજવાડાંના લોમા ખુમાણના કાકા થતા હતા. ખુમાણોના અન્ય ઘણાં પાળિયાઓ અહીં આવેલા છે. અઢારમી સદીની શરૂઆતમાં આ ગામ લીલીયા અને ખારાપાટ જિલ્લાના અન્ય ગામોની સાથે ભાવનગર રાજ્યના ઠાકોર વખતસિંહજી દ્વારા કબ્જે કરાયું હતું.
 આ લેખ હવે પબ્લિક ડોમેઇનમાં રહેલા પુસ્તકમાંથી લખાણના અંશો ધરાવે છે: Gazetteer of the Bombay Presidency: Kathiawar. VIII. Printed at the Government Central Press, Bombay. ૧૮૮૪. pp. ૩૭૦. Check date values in: |year= 




