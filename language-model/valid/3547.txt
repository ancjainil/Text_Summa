સાબરમતી મેરેથોન એ અમદાવાદ ખાતે યોજાતી વાર્ષિક દોડ સ્પર્ધા છે. તેની શરુઆત ૨૦૧૦ માં કરવામાં આવી હતી.તે દર વર્ષે ડિસેમ્બર - જાન્યુઆરી માસ દરમિયાન યોજાય છે. તેમાં સ્થાનિક અને વિદેશી સ્પર્ધકો મોટી સંખ્યામાં ભાગ લે છે. તેનું આયોજન અમદાવાદ મ્યુનિસિપલ કોર્પોરેશન અને અમદાવાદ ડિસ્ટન્સ રનર સાથે મળીને કરે છે.
તેમાં પાંચ પ્રકારની દોડ હોય છે: સંપૂર્ણ મેરેથોન, હાફ-મેરેથોન, ૭ કિમી ડ્રીમરન, ૫ કિમીની અંધજનો માટેની અને ૫ કિમીની અપંગ વ્યક્તિઓ માટેની વ્હીલચેર દોડ.
૨૦૧૧માં ૭૩ વિદેશી સહિત ૮૦૦૦થી વધુ લોકોએ ભાગ લીધો હતો.
આ સ્પર્ધા શ્રેણીની ત્રીજી દોડ ૬ જાન્યુઆરી, ૨૦૧૩ના રોજ યોજાઈ હતી અને ૨૭ જાન્યુઆરીના રોજ સાયકલ મેરેથોન યોજાઇ હતી.
૨૦૧૩માં કૂલ ૧૯,૬૮૯ લોકોએ ભાગ લીધો હતો. ૫૨૮ લોકોએ ફૂલ મેરેથોન માં ભાગ લીધો હતો અને ૧૯૩૪ લોકોએ હાફ મેરેથોન માં ભાગ લીધો હતો.
૫ જાન્યુઆરી ૨૦૧૪ના દિવસે યોજાયેલ ચોથી આવૃત્તિમાં સત્તર હજાર લોકોએ ભાગ લીધો હતો. ૧૯ જાન્યુઆરીએ સાયકલોથોન પણ યોજાઈ હતી.
૧૫ ફેબ્રુઆરી ૨૦૧૫ના દિવસે યોજાયેલ પાંચમી આવૃત્તિમાં ૭૦૦૦થી વધુ લોકોએ ભાગ લીધો હતો.
   :શ્રેષ્ઠ પ્રદર્શન
