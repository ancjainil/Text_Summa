ગુજરાત અને ભારતમાં સ્થાન
વસુધારા ડેરી ભારત દેશના પશ્ચિમ ભાગમાં આવેલા ગુજરાત રાજ્યના દક્ષિણ વિસ્તારમા કાર્યરત છે. વલસાડ તેમ જ નવસારી જિલ્લામાં વ્યાપ ધરાવતી, સહકારી ધોરણે કાર્ય કરતી વસુધારા ડેરીનું મુખ્ય કાર્યાલય તેમ જ પ્લાન્ટ આલીપોર ગામમાં આવેલ છે.વસુધારા ડેરી વલસાડ તેમ જ નવસારી જિલ્લામાં આવેલાં ગામોમાંથી દુધ મેળવી, પ્રોસેસ કરી, વિતરણ કરવાનું કાર્ય કરે છે. આ ઉપરાંત વસુધારા ડેરીના ઉપક્રમે પશુપાલકોને પશુઓ માટેનો ખોરાક, ડેરીનાં ઉત્પાદનો જેમ કે ઘી, છાસ વગેરેનું વેચાણ, પશુઓ માટે દવાનું વિતરણ તેમ જ પશુઓની સારવાર માટે વ્યવસ્થા કરવામાં આવે છે.
