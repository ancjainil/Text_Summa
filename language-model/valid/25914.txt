ઉભરાટ બીચ એ એક દરિયાકિનારે આવેલ રમણીય બીચ છે. આ સ્થળ અરબી સમુદ્રના કિનારે નવસારી જિલ્લાના જલાલપોર તાલુકાના ઉભરાટ ગામ નજીક આવેલું છે. આ કાળી રેતીનો બીચ દક્ષિણ ગુજરાતના કેન્દ્ર એવા સુરત શહેરથી 50 kilometres તેમ જ જિલ્લામથક નવસારી શહેરથી 40 kilometres જેટલા અંતરે આવેલ છે. સરસ મઝાનું હવાખાવાનું સ્થળ એવા આ સ્થળે રાજ્ય સરકારના પ્રવાસન નિગમ દ્વારા રહેવા તેમ જ જમવાની સગવડ આપતું વિહારધામ ઊભું કરવામાં આવ્યું છે.
