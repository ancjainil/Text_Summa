ગુજરાત અને ભારતમાં સ્થાન
શેર ભારત દેશના પશ્ચિમ ભાગમાં આવેલા ગુજરાત રાજ્યના મધ્ય ભાગમાં આવેલા અમદાવાદ જિલ્લામાં આવેલા કુલ ૧૧ તાલુકાઓ પૈકીના એક એવા માંડલ તાલુકામાં આવેલું એક ગામ છે. શેર ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ઘઉં, જીરુ, બાજરી, કપાસ, દિવેલી તેમ જ શાકભાજીના પાકની જૈવિક ખેતી કરવામાં આવે છે. આ ગામમાં પ્રાથમિક શાળા, ઉત્તર બુનિયાદી માધ્યમિક શાળા, પંચાયતઘર, આંગણવાડી જેવી સવલતો પ્રાપ્ય થયેલી છે. ગામમાં અંદાજે વસ્તી ૧૫૦૦ જેટલી છે.
ગામને પાદરે તળાવ આવેલું છે. તળાવની પાર પર રામજી મંદિર આવેલું છે. રામજી મંદિરની સામે પાધર દેવનો ઓટલો આવે છે જેની સામે ગામનું પ્રવેશદ્વાર આવેલું છે. ત્યાર બાદ ચબુતરો અને તેની સામે ગામના પ્રવેશદ્વાર માં લીમડાનું વિશાળ વૃક્ષ આવેલું છે.
ગામમાં રામજી મદિર તેમ જ સ્વામિનારાયણ મંદિર આવેલાં છે. ત્યાંથી ૧ કિ.મી દુર હનુમાનજી મંદિર આવેલું છે. આ મંદિર પાસે દર વર્ષે મેળાનું આયોજન કરવામાં આવે છે.







