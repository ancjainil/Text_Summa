શ્વેતા તિવારી ભારતીય ફિલ્મ અને ટૅલિવિઝન અભિનેત્રી છે. ભારતીય ટૅલિવિઝન ચેનલ સ્ટાર પ્લસ પર પ્રસારિત થયેલી બાલાજી ટૅલિફિલ્મ્સની ટી.વી. શ્રેણી કસૌટી ઝિંદગી કીમાં 'પ્રેરણા'ની ભૂમિકાથી તેણીએ લોકપ્રિયતા હાંસલ કરી. તેણી વાસ્તવિકતા આધારિત ટી.વી. કાર્યક્રમ બિગ બૉસ ચોથી શ્રેણીની વિજેતા હતી.
મંચ પર ખૂબસુરત બહુનું પાત્ર ભજવતાં શ્વેતા એક જાણીતા નિર્દેશકની નજરે ચઢી અને તેણીની અભિનય કારકિર્દીની શરૂઆત ૧૯૯૯માં કાલીરેંથી થઇ. ટેલિવિઝન સિરિયલ કસૌટી ઝિંદગી કીમાં પ્રેરણાની ભૂમિકાથી તે જાણીતી થઇ. આ ઉપરાંત તેણે અનેક જાહેરખબરો, નૃત્ય કાર્યક્રમો, નાટકો અને બીજી ટેલિવિઝન સિરિયલોમાં કેમીઓઝ પણ કર્યા છે. તેની કેટલીક લોકપ્રિય ટેલિવિઝન સિરિયલ્સ આને વાલા પલ, કરમ, કહીં કીસી રોઝ, ક્યા હાદસા ક્યા હકિકત, રિશ્તે, ડેડી સમઝા કરો, દોસ્ત, યાત્રા, નાગિન અને અજીબ.
