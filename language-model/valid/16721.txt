ઈન્દ્રાવતી બંધ Indravati Dam એક માટીયાર બંધ છે, જે ઈન્દ્રાવતી નદી પર ભવાનીપટના ખાતેથી લગભગ ૯૦ કિ. મી. જેટલા અંતરે ભારત દેશના ઑડિશા રાજ્યમાં આવેલ છે. આ બંધ મુખ્ય ઇન્દ્રાવતી જળાશય સાથે નહેર વડે સાથે જોડાયેલ છે, જેની વહન-ક્ષમતા ૨૧૦ ઘનમીટર પ્રતિ સેકન્ડ જેટલી છે અને તે બંધના વીજ ઉત્પાદન કરતા એકમ ખાતેથી બહાર નીકળે છે. હાલમાં તે પૂર્વીય ભારતમાં સૌથી વધુ વીજશક્તિ ઉત્પન્ન કરતો બંધ છે, જેની ક્ષમતા ૬૦૦ મેગાવોટ જેટલી છે.
ઉપલી ઈન્દ્રાવતી પરિયોજના તેના પાણીનું માર્ગાન્તર કરીને મહા નદીના ઉપરી વિસ્તારમાં પહોંચાડી જળવીજ ઉત્પન્ન કરવા તેમ જ સિંચાઈના હેતુ માટે વાપરવાની વિચારણા કરી બનાવવામાં આવ્યો હતો. બંધના પાવર હાઉસ માટે આ યોજના અંતર્ગત સમગ્ર ઈન્દ્રાવતી નદી અને તેની ઉપનદીઓ પર ૪ જેટલા બંધો, ૮ જેટલા આડબંધો અને બે એકબીજા સાથે જોડતી નહેરોનું નિર્માણ કરી ૧,૪૩૫.૫ લાખ ઘનમીટર ક્ષમતાવાળું એક જળાશય બનાવવામાં આવેલ છે. આ સાથે એક હાતી નદી પર પણ એક આડબંધ બાંધવામાં આવેલ છે.
