ગોટા કે મેથીના ગોટા એક પ્રકારનું ગુજરાતી ફરસાણ છે, જેમાં મેથીની લીલી ભાજીનો ઉપયોગ કરવામાં આવે છે. આ વાનગી ભોજન સાથે ફરસાણ તરીકે પણ ખવાય છે અને ક્યારેક અલ્પાહાર રૂપે એકલી પણ ખાવામાં આવે છે. મેથીના ગોટા સાથે વિવિધ પ્રકારની ચટણીનો ખાવામાં ઉપયોગ થાય છે. આ સ્વાદિષ્ટ વાનગી ભરપુર તૈલી હોય છે.
મેથીનાં ગોટા ડાકોરમાં વિશેષ રીતે બનાવવામાં આવે છે, અને તેની આ વિશેષતાને કારણે તેને ડાકોરનાં ગોટા તરીકે જ ઓળખવામાં આવે છે. ડાકોરમાં આ ગોટા મોળા દહીં સાતે ખાવા માટે પડાપડી થતી હોય છે. 
