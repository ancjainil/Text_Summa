ગુજરાત અને ભારતમાં સ્થાન
ચીખલી ભારત દેશના પશ્ચિમ ભાગમાં આવેલા ગુજરાત રાજ્યના સુરત જિલ્લામાં આવેલા કામરેજ તાલુકામાં આવેલું ગામ છે. ચીખલી ગામમાં મુખ્યત્વે આદિવાસીઓ અને પાટીદારો ઉપરાંત અન્ય લોકોની વસ્તી રહે છે. આ ગામના વ્યવસાયમાં મુખ્યત્વે ખેતી, ખેતમજૂરી અને પશુપાલન છે. આ ગામમાં ડાંગર, શેરડી, કેળાં, તેમ જ શાકભાજી જેવાં ખેત-ઉત્પાદનોના પાક લેવામાં આવે છે. ગામમાં પ્રાથમિક શાળા, પંચાયતઘર, આંગણવાડી તેમ જ દુધની ડેરીની સવલતો પ્રાપ્ય છે.
ચીખલી ગામ ખાતે ત્રણ જુદાં જુદાં મંદિરો તેમ જ વારિગૃહ આવેલું છે. વારિગૃહ સાથે મોટો ખંડ પણ આવેલો છે, જે "વૃંદાવન હોલ" તરીકે ઓળખાય છે. આ ઉપરાંત આ ગામમાં એક બગીચો પણ બનાવવામાં આવ્યો છે, જેમાં રમવા માટે બાળકો તેમ જ ચાલવા માટે આબાલવૃધ્ધો હોંશે હોંશે આવે છે.
ગામની કુલ વસ્તી આશરે ૫૦૦ જેટલી છે.  
