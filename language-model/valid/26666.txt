શ્રી વિવિધલક્ષી વિદ્યામંદિર એ ગુજરાત રાજ્યના બનાસકાંઠા જિલ્લામાં આવેલા પાલનપુરમાં આવેલી જાણીતી શૈક્ષણિક સંસ્થા છે. આ સંસ્થા વિદ્યામંદિર ટ્રસ્ટ તરીકે ઓળખાય છે અને સમગ્ર પાલનપુરમાં ૨૩ જેટલાં વિવિધ એકમોમાં વ્યાપેલી છે. વિદ્યામંદિરમાં અંગ્રેજી અને ગુજરાતી એમ બંને માધ્યમોની શાળાઓ આવેલી છે.
વિદ્યામંદિરની સ્થાપના 'શ્રી પાલનપુર શિશુશાળા બાળમંદિર અને એજ્યુકેશન ટ્રસ્ટ' તરીકે ઇ.સ. ૧૯૪૮માં કરવામાં આવી હતી.
વિદ્યામંદિર સંસ્થા વિવિધ એકમોમાં નીચે પ્રમાણે વહેંચાયેલી છે:
ધોરણ ૧ થી ૪: 
ધોરણ પ થી ૭: 
મમતા મંદિર સંકુલ વિકલાંગો માટેની સંસ્થા છે, જે નીચે પ્રમાણેના એકમો ધરાવે છે. વિદ્યામંદિરમાં પ્રજ્ઞાચક્ષુ અને વિકલાંગોને સામાન્ય વિદ્યાર્થીઓ સાથે શિક્ષણ લેવાની પણ તક આપવામાં આવે છે.
શાળા સંકુલોની સાથે વિવિધ સુવિધાઓ જેવી કે, કેન્દ્રીય પુસ્તકાલય, રમકડાં ઘરો, કેન્ટિન, વિજ્ઞાન પ્રયોગશાળાઓ, પાણી પરબો અને બીજી સામાન્ય સુવિધાઓ પણ છે. વિવિધ કેન્દ્રો જેવા કે કલાકેન્દ્ર, શારિરીક શિક્ષણ કેન્દ્ર, કોમ્પ્યુટર અને મલ્ટિમિડિઆ કેન્દ્ર, અંગ્રેજી તાલીમ કેન્દ્ર તેમજ વોકેશનલ તાલીમ કેન્દ્રો પણ આવેલા છે.
વિદ્યામંદિરે ટ્રસ્ટે ૧૪-૧૫ જાન્યુઆરી, ૨૦૧૨ ના રોજ ૬૦ વર્ષ પૂર્ણ કર્યા તે નિમિત્તે 'હીરક જયંતી' ઉજવી હતી.
