પ્રાણલાલ વ્યાસ એક ભજનીક, ગુજરાતી ફીલ્મોના પાર્શ્વગાયક અને લોકગીતોના કલાકાર છે.
એમનો જન્મ જુનાગઢ જિલ્લામાં માતા શાંતાબેન અને પિતા પ્રેમશંકર ભાઈના ધેર થયો હતો..

પ્રાણલાલ વ્યાસે પોતાની ગાવાની સફર જૂનાગઢના શિવરાત્રીના મેળાથી કરી હતી. અવિનાશ વ્યાસે એમને ૧૯૭૫માં ચલચિત્ર 'શેઠ સગાળશા'માં પાર્શ્વગાયક તરીકે તક આપી હતી. જેમાં તેઓ "ભાગુ તો મારી ભોમકા લાજે, ભોરીંગ જીલે ન ભાર, મેરૂ સરીખા ડોલવા લાગે, આકાશના આધાર" ગીત દ્વારા પ્રસિદ્ધ થયા હતા. એ પછી એમણે ૧૯૭૮માં 'ભગત ગોરા કુંભાર' નામના ગુજરાતી ચલચિત્રમાં ગાયેલું કવિ શ્રી દાદ રચિત 'ઘડવૈયા મારે ઠાકોરજી નથી થાવું' ગીત પણ બહુ જ વખણાયેલું.
