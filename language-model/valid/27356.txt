રમઝાન ઇસ્લામિક હીજરી કેલેન્ડરનો નવમો મહિનો છે અને મુસ્લિમ લોકો દ્વારા સમગ્ર વિશ્વમાં આ મહિનામાં દિવસના ઉપવાસ ‍ રાખે છે જે ઇસ્લામિક માન્યતા અનુસાર મહમદ પયગંબરને કુરાનનું પ્રથમ જ્ઞાન થયેલું હોવાથી મનાવાય છે. રોજા ઇસ્લામ ધર્મના પાયાના પાંચ સ્થંભોમાંના એક ગણાય છે. આ મહિનો ૨૯-૩૦ દિવસ લાંબો હોય છે, જે ઇદના ચંદ્રના દેખાવા પર આધારિત છે.
ઉપવાસ નો એક ઉદ્દેશ વ્યક્તિની ઇચ્છાઓ પર કાબુ મેળવવાનો અને અલ્લાહની બંદગી પર વધુ ધ્યાન કેન્દ્રીત કરવાનો પણ છે. રોજા એટલે ફક્ત ખાવુ,પીવું, બંંધ રાખવુ નહી, પરંતુ એ બધા જ કામોથી રોકાઇ જવું જેનાથી અલ્લાહ રોકે છે. 
