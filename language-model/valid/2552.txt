
ગુજરાત અને ભારતમાં સ્થાન
• ઉંચાઇ
• 
ટંકારીયા ભારત દેશના પશ્ચિમ ભાગમાં આવેલા ગુજરાત રાજ્યના મધ્યદક્ષિણ ભાગમાં આવેલા ભરૂચ જિલ્લામાં આવેલા કુલ ૯ તાલુકાઓ પૈકીના એક એવા ભરૂચ તાલુકામાં આવેલું એક ગામ છે. ટંકારીયા ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે કપાસ, તુવર તેમ જ શાકભાજીના પાકની ખેતી કરવામાં આવે છે.   
આ ગામમાં મુખ્યત્વે મુસ્લીમ વોહરા પટેલ કોમના લોકોની વસ્તી છે, જેમના પુર્વજો વેપાર કરવા માટે ધંધુકાથી અહીં આવી વસ્યા હતા. આ ગામ ભરૂચના નવાબના શાસનકાળ સમયમાં મુસ્ત્તુફાબાદ તરીકે ઓળખાતું હતું. આ સમયે અહીં જુમ્મા મસ્જિદ પણ બાંધવામાં આવી હતી, જે આજે પણ મોજુદ છે તેમ જ તેના બાંધકામમાં મુગલ શૈલીની ઝલક જોવા મળે છે.
અહીંના ઘણા લોકો ઇંગ્લેન્ડ તેમ જ આફ્રીકા, અમેરીકા જેવા દેશોમાં કમાવા જાય છે. એ પૈકી ઘણાએ પરદેશમાં જ કાયમી વસવાટ કર્યો છે. આ ગામની વસ્તી આશરે ૧૫૦૦૦ જેટલી છે, જે પૈકી મુસ્લિમો ની સંખ્યા વધારે છે. તેઓ સ્વભાવે હસમુખા, ખાવાના શોખીન અને મીલનસાર છે, તેઓ લગ્નોમાં ખુબ ખર્ચા કરે છે. આ ગામના કેટલાક લોકો શિક્ષક અને કવિ પણ છે. ગામની આસપાસ ઘણી દરગાહો તેમ જ મસ્જિદો આવેલી છે. આ ઉપરાંત અહીં કબ્રસ્તાન પણ આવેલું છે. અહીં પ્રાથમિક આરોગ્ય કેન્દ્ર, ટેલીફોન એક્સચેન્જ, પોસ્ટ ઓફિસ, રમતગમતનું મેદાન, વિશાળ તળાવ પણ આવેલ છે.
આ ઉપરાંત આ ગામ ખાતે ઘણી મદરેસા તેમ જ દારૂલ ઉલૂમ જેવી ધાર્મિક શિક્ષણ માટેની સંસ્થાઓ પણ આવેલી છે.
