પાલઘર જિલ્લો મહારાષ્ટ્ર રાજ્યના કોંકણ વિભાગમાં આવેલો જિલ્લો છે. ૧ ઓગસ્ટ ૨૦૧૪ ના રોજ આ જિલ્લો મહારાષ્ટ્રના ૩૬મા જિલ્લા તરીકે થાણા જિલ્લામાંથી છૂટો પાડીને બનાવવામાં આવ્યો હતો. તે પાલઘર, વાડા, વિક્રમગડ, જવ્હાર, મોખડા, દહાણુ, તલસારી અને વસઇ-વિરાર તાલુકાઓનો સમાવેશ કરે છે. ૨૦૧૧ની વસતી ગણતરી પ્રમાણે જિલ્લાની વસતી ૨૯,૯૦,૧૧૬ વ્યક્તિઓની છે.
પાલઘરની શહેરી વસતી ૧૪,૩૫,૨૧૦ વ્યક્તિઓની છે, જે કુલ વસતીના ૪૮% જોટલા છે. જિલ્લાની પૂર્વ અને ઉત્તર પૂર્વે થાણા અને નાસિક જિલ્લો અને ગુજરાત રાજ્યનો વલસાડ જિલ્લો અને કેન્દ્ર શાસિત પ્રદેશ દાદરા અને નગર હવેલી ઉત્તરે આવેલા છે. પશ્ચિમે અરબી સમુદ્ર આવેલો છે, જ્યારે વસઇ-વિરાર મુંબઈ મેટ્રોપોલિટન વિસ્તારનો ભાગ છે.
