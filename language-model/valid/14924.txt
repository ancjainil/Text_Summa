ગુજરાત અને ભારતમાં સ્થાન
ચઢાવ ભારત દેશના પશ્ચિમ ભાગમાં આવેલા ગુજરાત રાજ્યના નવસારી જિલ્લાના પાંચ તાલુકાઓ પૈકીના એક એવા વાંસદા તાલુકાનું ગામ છે. ચઢાવ ગામમાં પ્રાથમિક શાળા, આંગણવાડી, દુધની ડેરી, પંચાયતઘર જેવી સગવડો ઉપલબ્ધ થયેલ છે. અંહીના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. અહીંની મુખ્ય ખેતપેદાશ ડાંગર, શેરડી, કેરી તેમ જ શાકભાજી છે. આ ગામમાં મુખ્યત્વે આદિવાસી લોકો વસવાટ કરે છે. અંહીના લોકો ગામિત બોલી અને ધોડીયા બોલી બોલે છે, જે ગુજરાતી ભાષાથી એકદમ અલગ હોય છે. 
ચઢાવ ગામ વાપી-શામળાજી રાજ્ય ધોરી માર્ગ નં. ૫ અ ઉપર ઉનાઇ અને વાંસદા વચ્ચે, કોસખાડી નદીને કિનારે આવેલું છે. અહીંથી ઉનાઇનું અંતર ૨ કિમી તેમ જ તાલુકામથક વાંસદાનું અંતર ૧૧ કિમી જેટલું થાય છે. આ ગામની આસપાસ ચરવી, ઉનાઇ, બારતાડ, સિણધઇ, કોસ, પાલગભાણ અને ભિનાર ગામ આવેલાં છે.
