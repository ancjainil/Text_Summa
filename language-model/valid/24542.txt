Spizaetus cirrhatus
મોર બાજ, એ ભારતીય ઉપખંડ, ખાસ કરીને ભારત અને શ્રીલંકા અને દક્ષિણપૂર્વ હિમાલયની ધારે દક્ષિણપૂર્વ એશિયાથી ઇન્ડોનેશિયા અને ફીલીપાઈન્સ સુધી જોવા મળતું પક્ષી છે. આ પક્ષી સામાન્યપણે જંગલોમાં અને ટાપુઓની ઘાટી વનરાજીમાં એકલું જોવા મળે છે. વૃક્ષ પર ડાંખળીઓથી માળો બાંધે છે અને એક ઈંડું મૂકે છે. તેના માથા પર મોરની જેમ કલગી હોવાથી તેને મોર બાજ કહેવામાં આવે છે.
આ પક્ષી 60–72 centimetres લંબાઈ, 127–138 centimetres પાંખોનો વ્યાપ અને ૧.૨ કિ.ગ્રા.થી ૧.૯ કિ.ગ્રા. વજન ધરાવતું હોય છે. ઉપરના ભાગે કથ્થઈ અને પાંખોની નીચેના ભાગે સફેદ રંગના પીંછા ધરાવે છે.
