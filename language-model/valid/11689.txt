કોડિઆક રીંછ  એ માત્ર અમેરિકા ખંડના ઉતરી ભાગમા આવેલા અલાસ્કામાં આવેલા કોડિઆક ટાપુ ખાતે જોવા મળતા રીંછ છે. આ રીંછ તેની પ્રજાતિમાં સૌથી વધારે વજન અને કદ ધરાવતી પ્રજાતિઓ પૈકી એક છે. તેનું સરેરાશ વજન ૬૦૦ કિલોગ્રામ છે અને બે પગે ઊભું થાય ત્યારે ૯ ફૂટ જેટલું ઊંચું દેખાય છે. તે સામાન્ય રીતે વનસ્પત્યાહારી છે, પરંતુ સ્થાનિક સામન માછલી પણ તેનો મુખ્ય ખોરાક છે. આ ઉપરાંત ખોરાક ન મળે તો હરણ તથા પહાડી બકરાં જેવા પ્રાણીઓને મારીને ખાય છે.
