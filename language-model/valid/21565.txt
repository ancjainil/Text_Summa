ગુજરાત અને ભારતમાં સ્થાન
દૂધની ડેરી
 દિવેલી, શાકભાજી
અંબાલા ભારત દેશના પશ્ચિમ ભાગમાં આવેલા ગુજરાત રાજ્યના ઉત્તર ભાગમાં આવેલા  મહેસાણા જિલ્લામાં આવેલા કુલ ૧૦ તાલુકાઓ પૈકીના એક એવા બહુચરાજી તાલુકામાં આવેલું એક ગામ છે. અંબાલા ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ઘઉં, જીરુ, વરિયાળી, બાજરી, કપાસ, દિવેલી તેમ જ શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
આ ગામની એક બાળા, પૂજા ઘનશ્યામભાઈ પટેલ, યોગના ક્ષેત્રમાં નાની ઉંમરમાં ઘણું નામ કમાઈ રહી છે. સપ્ટેમ્બર ૨૦૧૪માં ચીનમાં યોજાએલી આતંરરાષ્ટ્રીય યોગ સ્પર્ધામાં સુવર્ણ અને કાંસ્ય ચંદ્રક મેળવ્યો છે. કલર્સ નામની હિંદી ટીવી ચેનલ પરથી પ્રસારિત ઇન્ડિયા'ઝ ગોટ ટેલેન્ટ કાર્યક્રમની છઠ્ઠી શ્રેણી માં પણ તેણીએ ભાગ લઈને પોતાની યોગાસન કળાથી સૌને દંગ કરી દીધા હતા .
