નવજીવન ઇન્ડિયા એ ધી એસોસિયેટેડ જર્નલ્સ લિમિટેડ દ્વારા પ્રકાશિત એક ભારતીય વર્તમાન પત્ર છે. તેની સ્થાપના ૧ નવેમ્બર ૧૯૪૭ ના રોજ થઈ. તેની અગાઉ નવજીવન નામે ગાંધીજીએ એક છાપું કાઢ્યું હતું આથી તેમની પરવાનગી લઈ એસોસિયેટ જર્નલ્સએ નવજીવન નામનું વર્તમનપત્ર શરૂ કર્યું. 
નેશનલ હેરાલ્ડ અને કૌમી આવાઝની જેમ જ નવજીવનની શરૂઆત મહાત્મા ગાંધીની સ્વતંત્રતા ચળવળના સિદ્ધાંતો અને આધુનિક ભારતના જવાહરલાલ નેહરુના દ્રષ્ટિકોણને પ્રોત્સાહન આપવાના ઉદ્દેશ્યથી કરવામાં આવી હતી. અખબારનો મુખ્ય ઉદ્દેશ લોકશાહી, ઉદાર અને આધુનિક ભારતની રચનાને વેગ આપવાનો હતો. અખબારનું લક્ષ્ય ભારતીય સ્વાતંત્ર્ય ચળવળના સામાજિક સુસંવાદિતાને પ્રોત્સાહન આપવાનું છે. 
અખબારનો ઉદ્દેશ ગાંધીજીના મૂલ્યો, સ્વતંત્રતા ચળવળની આધુનિક, લોકશાહી, ન્યાય-પ્રેમાળ, ઉદાર અને સામાજિક સંવાદિતતાને વેગ આપવાનું હતું. 
દૈનિક નવજીવન અને ઉર્દૂ અખબાર કોમી અવાઝે તેમના પ્રભાવશાળી નેતાઓને એક એવા રાષ્ટ્રની રચના કરવાના પ્રયાસોને ધ્વની આપ્યો હતો કે જે વૈજ્ઞાનિક અને તાર્કિક માપદંડ ને આધારે વિશ્વ શાંતિ મેળાવવા માગતો હતો. 
માર્ચ 2016 માં, એસોસિયેટેડ જર્નલ્સ લિ. દ્વારા આ પ્રકાશનને ડિજિટલ સ્વરૂપમાં ફરી શરૂ કરવાનો નિર્ણય લીધો. ૧ ઓક્ટોબર, ૨૦૧૬ ના રોજ, આ છાપાંએ રાષ્ટ્રીય હેરાલ્ડ ગ્રુપ  ના ચીફના સંપાદક - નીલભ મિશ્રાની નિમણૂકની જાહેરાત કરી હતી. 
