ઉસ્માનપુરા સાબરમતી નદીના કિનારા પર આવેલો અમદાવાદનો એક વિસ્તાર છે.
ઉસ્માનપુરા નામ સૈયદ ઉસ્માન ના નામ પરથી પડ્યું છે. તેમની કબર ઉસ્માનપુરા બગીચાની નજીક આવેલી છે, જે તમામ ધર્મના લોકો દ્વારા મુલાકાત લેવાતું ધાર્મિક સ્થળ છે.
ઉસ્માનપુરા ભારતના સાંસ્કૃતિક નકશા પર એક અગત્યનું ચિહ્ન છે. અહીં પરંપરાગત નૃત્ય માટે પ્રખ્યાત એવી દર્પણ એકેદમી આવેલી છે, જે મલ્લિકા સારાભાઇ દ્વારા ચલાવવામાં આવે છે. આ વિસ્તારમાં ફોર્ચ્યુન લેન્ડમાર્ક, હયાત રિજન્સી, હોલિડે ઇન એક્સપ્રેસ અને રેજેન્ટા જેવી પ્રખ્યાત હોટેલ પણ આવેલી છે. ઉસ્માનપુરાની સીમા પર મહાત્મા ગાંધી દ્વારા સ્થાપિત ગુજરાત વિદ્યાપીઠ આવેલી છે.

