ગુજરાત અને ભારતમાં સ્થાન
વાછાવડ ભારત દેશના પશ્ચિમ ભાગમાં આવેલા ગુજરાત રાજ્યના સુરત જિલ્લાના મહુવા તાલુકાનું ગામ છે. વાછાવડ જિલ્લા મથક સુરત થી ૫૫ કિમી અને રાજ્યના પાટનગર ગાંધીનગર થી ૩૧૭ કિમી દુર આવેલું ગામ છે. ગામથી સૌથી નજીક આવેલું મોટું ગામ કરચેલિયા છે, જે ગામ થી બે કિલોમીટર જેટલા અંતરે આવેલું છે. આસપાસમાં બીલખડી, બારતાડ, ફુલવાડી વગેરે ગામો આવેલાં છે.
ગામના લોકો મુખ્યત્વે ખેતી, ખેતમજૂરી અને પશુપાલન નો વ્યવસાય કરે છે. આ ગામમાં મુખ્યત્વે ડાંગર, શેરડી, કેળાં, તુવર, કેરી, દિવેલી તેમ જ શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે. ગામમાં નવું ફળિયું, પટેલ ફળિયુ, બ્રાહ્મણ ફળિયું, નીચલું નાયકી ફળિયું, ઉપલું નાયકી ફળિયું જેવા વિસ્તારો આવેલાં છે. ગામમાં જલારામ મંદિર, ભૂતમામા મંદિર તેમજ હનુમાન મંદિર આવેલાં છે. 
વસતી ગણતરી ૨૦૧૧ પ્રમાણે ગામની કુલ વસતી ૮૩૨ છે, જેમાં પુરુષો ૪૩૫ અને સ્ત્રીઓ ૩૯૭ છે. કુલ રહેઠાણ સંખ્યા ૧૭૧ છે.
કોમ્યુનિટિ હોલ તરફથી વાછાવડ રોડનું દ્રશ્ય
બાલમંદિર
દૂધમંડળી
પંચાયત ઘર
ભૂતમામા મંદિર 
ભૂતમામા મંદિર 
કોમ્યુનિટિ હોલ
ગામનો નકશો
જલારામ મંદિર
ભૂતમામા મંદિર
હનુમાન મંદિર 
