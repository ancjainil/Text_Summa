ગુજરાત અને ભારતમાં સ્થાન
દૂધની ડેરી
આંબરડી ભારત દેશના પશ્ચિમ ભાગમાં આવેલા ગુજરાત રાજ્યના સૌરાષ્ટ્ર વિસ્તારમાં આવેલા અમરેલી જિલ્લામાં આવેલા કુલ ૧૧ તાલુકાઓ પૈકીના એક એવા લાઠી તાલુકામાં આવેલું એક ગામ છે. આંબરડી ગામના લોકોનો મુખ્ય વ્યવસાય ખેતી, ખેતમજૂરી, તેમ જ પશુપાલન છે. આ ગામમાં મુખ્યત્વે ઘઉં, જીરુ, મગફળી, તલ, બાજરી, ચણા, કપાસ, દિવેલા, રજકો તેમ જ અન્ય શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી તેમજ દૂધની ડેરી જેવી સવલતો પ્રાપ્ય થયેલી છે.
ભૌગોલિક દ્રષ્ટિ એ ગામ ત્રણ ભાગમાં વહેચાયેલું છે, ગામની વચ્ચેથી સાતલડી નદી વહે છે, જેના પર ચેકડેમ બાંધવામાં આવેલો છે. જૂનું ગામ, નવા હનુમાન પરના પ્લોટ અને સામું પરુ એમ ત્રણ વિસ્તારો છે. ગામમાં ભગવાન સ્વામિનારાયણનું મંદિર છે. લોકવાયકા પ્રમાણે ભગવાન સ્વામિનારાયણે અહી વડલા નીચે સત્સંગ સભા કરી હતી. ગામના મોટા ભાગના કુટુંબમાંથી યુવાઓ સુરત અને અમદાવાદમાં ધંધા,નોકરી માટે સ્થાયી થયા છે. 
