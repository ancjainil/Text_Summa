
PHP અથવા પીએચપી એ કોમ્પ્યુટરની સર્વર-સાઇડ સ્ક્રિપ્ટીંગ લેંગ્વેજ છે. જે ડાયનેમિક વેબ પેજીસ બનાવવા માટે વપરાય છે. પીએચપીની શોધ રેસમસ લર્ડોર્ફે ૧૯૯૫માં કરી હતી. પીએચપી એ PHP તથા GNU GPL પરવાના હેઠળનો મુફ્ત સોફ્ટવેર છે. પીએચપીનું પુરુ નામ શરૂઆતમાં પર્સનલ હોમ પેજ હતું, જે હવે હાયપરટેક્ષ્ટ પ્રીપ્રોસેસર છે. આ સ્ક્રિપ્ટીંગ લેંગ્વેજને HTML ની અંદર વણી શકાય છે. તેમાં કમાન્ડ લાઇન ઇન્ટરફેસની સવલતો પણ ઉપલબ્ધ છે અને તેનો ઉપયોગ સ્ટેન્ડઅલોન ગ્રાફીકલ એપ્લિકેશનમાં થાય છે. અત્યારે PHP ૨ કરોડ વેબસાઇટ અને ૧૦ લાખ વેબ સર્વર પર સ્થાપિત છે. 

