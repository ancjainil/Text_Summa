ગુજરાત અને ભારતમાં સ્થાન
મેઘાવદર કે ઈશ્વરીયા, ભારત દેશના પશ્ચિમ ભાગમાં આવેલા ગુજરાત રાજ્યના સૌરાષ્ટ્ર વિસ્તારમાં આવેલા જામનગર જિલ્લામાં આવેલા કુલ ૬ તાલુકાઓ પૈકીના એક એવા લાલપુર તાલુકામાં આવેલું એક ગામ છે. મેઘાવદર ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ઘઉં, જીરુ, મગફળી, તલ, બાજરી, ચણા, કપાસ, દિવેલા, રજકો તેમ જ અન્ય શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
ભારતની સહુ પ્રથમ એવી ગૌમુત્ર પર આધારિત કામધેનું દિવ્ય ઔષધી મહિલા સહકારી મંડળી ઈશ્વરીયા ગામમાં શરુ થઈ હતી. એ મંડળીના ૧૩૫ જેટલાં સ્ત્રી સભ્યો છે. વર્ષ ૨૦૧૩માં ગુજરાત સરકારે સમગ્ર ગુજરાતની ૫૦૦ જેટલી મહિલા મંડળીમાંથી ઈશ્વરીયાની કામધેનું દિવ્ય ઔષધી મહિલા સહકારી મંડળીને ત્રીજું સ્થાન આપ્યું હતું.
