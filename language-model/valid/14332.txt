લખનદેઈ નદી દક્ષિણ નેપાળ અને ભારત દેશના બિહાર રાજ્યમાં વહેતી એક નદી છે . તે બાગમતી નદીની એક સહાયક નદી છે.
નેપાળમાં આ નદીનો મુખ્ય પ્રવાહ 'સર્લાહી જિલ્લા'માં છે અને તેનો સ્ત્રોત 'શિવાલિક પહાડીઓ' છે. આ નદી નેપાળ પછી ભારત દેશના બિહાર રાજ્યના સીતામઢી જિલ્લામાં પ્રવેશ કરે છે અને સીતામઢી શહેરમાંથી પસાર થઈ મુજફ્ફરપુર જિલ્લાના કટરા ખાતે બાગમતી નદીમાં મળી જાય છે.
આ નદી પૂર હોનારત માટે જાણીતી છે.
વર્તમાન સમયમાં આ નદીનો જે ભાગ સીતામઢી શહેર પાસેથી વહે છે, એ નદીનો પટ જૂનો અને પ્રવાહ મૃત થઈ ગયો છે. ભારત-નેપાળ સરહદની ૮ કિ. મી. ઉત્તર નેપાળ ભૂપ્રદેશમાંથી જ આ નદીનો પટ બંધ છે, જેના કારણે નદી પોતાની જૂની દિશા બદલીને અધવારા જૂથની જમુરા નદીમાં મળી જાય છે.
