બલસમંદ તળાવ એ ભારત દેશના પશ્ચિમ ભાગમાં આવેલા જોધપુર જિલ્લાના મુખ્ય મથક જોધપુર થી મંડોર જતા માર્ગ પર જોધપુરથી ૫ કિલોમીટર જેટલા અંતરે આવેલ એક તળાવ છે. આ તળાવ એક પ્રખ્યાત પ્રવાસન સ્થળ છે. આ તળાવને ઈ.સ. ૧૧૫૯માં બાલક રાવ પરિહાર દ્વારા બંધાવવામાં આવ્યું હતું. મંડોર શહેરની પાણી જરૂરિયાતને ધ્યાનમાં લઇ આ તળાવ બંધાવવામાં આવ્યું હતું. આ જળાશયની લંબાઈ ૧ કિમી, પહોળાઈ ૫૦ મીટર અને ઊંડાઈ ૧૫ મીટર જેટલી છે.
બલસમંદ તળાવ મહેલ પાછળથી એક પ્રમોદ મહેલ કે ઉનાળુ મહેલ તરીકે બંધાવવામાં આવ્યો. આ તળાવ હરિયાળા ઉદ્યાનથી ઘેરાયેલું છે, જેમાં આંબો, પપૈયા, દાડમ, પેરુ અને આલુનાં વૃક્ષો ઉગાડવામાં આવ્યાં છે. આ હરિયાળીમાં મોર, વરુ આદિ વન્ય-જીવો પણ જોવાં મળે છે.
